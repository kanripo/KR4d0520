# -*- mode: mandoku-view; -*-
#+TITLE: 存復齋文集
#+DATE: 2015-09-12 00:39:20.113760
#+PROPERTY: ID KR4d0520
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB08n0644-000存復齋文集-序.
<pb:KR4d0520_SBCK_000-1a>¶
澤民文章典雅¶
理致甚明獨惜以¶
畫事掩其名然識¶
者不厭其多䏻也¶
<pb:KR4d0520_SBCK_000-1b>¶
自兹以徃澤民當¶
豐扵文而嗇扵畫¶
可也¶
　　虞集題¶
<pb:KR4d0520_SBCK_000-2a>¶
存復齋文集序¶
朱澤民為桐子師時以文墨故與予交三十¶
餘年間得許道寧畫謾尓塗抺適臻其能在¶
仁廟時瀋王器其才引對于嘉禧殿授征東¶
提學以㱕人不知其扵鞭辟近裏尤用功也藝¶
扵聖門固曰小學之能事然以欲觀古人之¶
象與夫繪事後素可與言詩者推之其扵指¶
畫之形有切近扵書者聖人扵蓺以㳺而言¶
儕扵道徳與仁而四之一以小物不遺動息¶
<pb:KR4d0520_SBCK_000-2b>¶
有養故耳况夫以山水言亦仁知之所樂者¶
扵進而吾徃也逝而不舍晝夜也為學為道¶
一以體其重厚不遷周流無間凡得想象而求¶
以似之何藝非道耶使刻意扵文字不有以¶
載道而追逐扵月露風雲之狀庸何愈扵藝¶
成而下者此詩之國風所以出扵民俗之歌¶
謡後儒極力無䏻彷彿也澤民績學而為文¶
理到而詞不凡下神㑹心得有妙扵斵輪不¶
能以喻諸子者非詡詡以求售扵人如凡近¶
<pb:KR4d0520_SBCK_000-3a>¶
一軰也天下之物無影無形難以儗諸形容¶
者曰惟風聲莊子噫氣之論一以可聞而不¶
可見者之翏翏之調調之刁刁曰獨不聞曰¶
獨不見貌出天籟一節孑露無遺則亦深扵¶
文字者曰精扵藝耳不然孰無一畫筆䏻神¶
扵化工耶澤民藝䏻而妙由妙而神神有㡬¶
扵天者言之精者為文由精而超扵自得則¶
有配天扵無言者徳藝兩忘道術無蹟神而¶
明之亦存乎人澤民可與語道矣有不合天¶
<pb:KR4d0520_SBCK_000-3b>¶
人于一耶登峰造極風詠言㱕聖賢氣象相¶
與徃来扵文字以狀出之山立揚休不無悠¶
然扵一見者姑将以為序¶
至正九年秋閏七月望後合沙俞焯午翁序¶
