# -*- mode: mandoku-view; -*-
#+TITLE: 存復齋文集
#+DATE: 2015-09-12 00:39:20.425394
#+PROPERTY: ID KR4d0520
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB08n0644-007存復齋文集-卷七.
<pb:KR4d0520_SBCK_007-1a>¶
存復齋文集卷之七¶
　　　　元征東儒學提舉睢水朱徳潤澤民著¶
　　　　　　　　　　　　　　　曽孫夏重編¶
　　　賜進士湖廣按察使東吴項璁彦輝校正¶
賛䟦¶
　李伯時二䟽圖賛¶
妙㢤龍眠儀彼公卿圖餞二䟽還㱕其郷漢嗣中衰¶
誰其曽孫霍也無術宣也少恩匪躬之節孰不君親¶
位髙愛博謗生&KR0852;臻弗有退也胡知其榮南金帝錫¶
車盖幢旌進則師傅退則士子我祿我親来偕甘羙¶
　　伏覩明仁殿書舜&KR0084;南風詩賜功徳副使臣旦¶
<pb:KR4d0520_SBCK_007-1b>¶
　　小臣朱徳潤拜手稽首賛曰¶
於昭聖皇奎文玉章宸思&KR0790;造鳳翥龍&KR0750;南風之詩¶
嗣舜重光克念克敬盡羙大韶書賜臣旦俾示在朝¶
有恊皇猷庶事孔昭觧愠阜財用康乂民民懐而欣¶
若時南薫凡我臣子欽㢤聖文¶
　　湯先生碧山圖賛¶
碧山隆隆有吴之墟松柏嵗晚草𣗳春敷流泉噴薄¶
浮雲捲舒胫腪太古抱質凝秀如行之端方材之茂¶
我聖仲尼比仁者夀¶
　　丁晋公畫像賛¶
色清以偷形堅而癯其遇也衮衣華章其降也幅巾¶
<pb:KR4d0520_SBCK_007-2a>¶
布&KR0237;其榮也刻玉天書其悴也禅恱道&KR0254;方其玉堂¶
中書不知為崕雷道之啔途及其一紀之紆然後知否¶
泰交極而反覆天道之盈虚者乎¶
　太極圖賛¶
道原扵天無極太極陽竒隂偶聖用作易惟子周子¶
厥圖是䆒象帝之先無聲無&KR0424;三材既立人禀獨秀¶
有物有則厥脩在懋萬理一貫惟心之靈秉彛好徳¶
罔或不承仁焉生物随𩔖賦形禀異欲蔽克復惟誠¶
天髙地下嶽峙川流希賢作繪用賛大猷¶
　斡克荘侍郎賀蘭山圖賛¶
賀蘭之山大河之西毓秀孕靈渙發天機我斡大夫¶
<pb:KR4d0520_SBCK_007-2b>¶
風雲之姿江湖氣誼月露&KR0109;期材為&KR0038;楨學則民師¶
用作斯圖品物象儀¶
　　貞&KR0026;西域圖賛¶
惟王建&KR0038;辨方正位内撫中夏外綏四裔在唐貞觀¶
房杜迭用逺夷来庭西城效貢乃命材臣圖肖其形¶
記彼風土方物攸呈自兹迄今八百餘祀宏矣大元¶
覆天無際懐柔百蛮莫不来王小共大共山梯海航東¶
盡玄莵西逾越裳南金楛矢象齒琳琅昔效貢職今¶
入王賦昔為外臣今則内附聲教𫠦&KR0013;逺邁漢唐儒¶
臣奉職翰墨流芳觀畫思古文物至今萬方一統萬¶
古一心藻繪大猷金石奚堅黼黻丹青帝衮萬年¶
<pb:KR4d0520_SBCK_007-3a>¶
　　雪鍾馗圖賛¶
天同雲雪紛紛欷鍾馗降福神辟百邪靜乾坤屢豐¶
年樂萬民¶
　　吴仲常太守徳政碑賛¶
封建既逺列郡置牧漢稱龔黄文翁興蜀教民耕桒¶
衣食用&KR0085;爰&KR0113;禮義用厚風俗衎衎吴侯古訓是朂¶
恕以容衆勤以惜隂不苛不猛不驕不矜豈弟君子¶
實𫉬我心¶
　　䟦蘇武還漢圖¶
蘇子卿杖大節㱕漢葉水心謂馬後寘駒所以官至¶
典属&KR0038;徳潤觀古考績功疑惟重惜乎漢不如古¶
<pb:KR4d0520_SBCK_007-3b>¶
　　䟦王儀伯尚書窠石¶
　可以寘之巖壑可以用之巖廊其將接風雲薄日月¶
　又奚必問其栝栢豫章固將因筆墨以𤼵其光¶
　　　䟦讀碑圖¶
　智可以絶人而不見其智者謂之大智彼楊&KR0113;知此¶
　乎嘆息而書其黄絹辭後併戒夫機鋒之&KR1272;人者¶
　　　䟦麋光禄世譜¶
　麋氏世𩔰扵宋自政和中至嘉熈金紫眩耀可謂榮¶
　矣六傳而益貴獨惜讜言危論及扵先儒二蘇之扵¶
　程氏盖有未之知也故嘉祐治平之間老成渾厚之¶
　俗未替士子一言不合遂有蜀洛之分㳂至紹聖崇¶
<pb:KR4d0520_SBCK_007-4a>¶
寧間遂為君子之厄可不慎㦲麋氏既為吴中故族¶
七世尚以㢘吏稱而㒒先曽大父與顔先生堯煥同¶
年之日盖嘗述麋氏之出処所謂南山翁事實是也¶
　　䟦司馬温公扵范忠宣手帖上書通鑑藁¶
司馬公通鑑編年一變班馬舊史之習而國家興衰¶
生民休戚善可為法惡可為戒者僃此書矣故以事¶
繫月以月繫年而不以日或以年不以月者盖週嵗¶
之中記事之要捴為一編而君臣父子之是非得失¶
互見使人得便觀覧者春秋之義例焉此藁標題晋¶
永昌元年之事是年王敦還鎮元帝崩此江左立&KR0038;¶
之一變也故公不得不手書之范忠宣與公継居相¶
<pb:KR4d0520_SBCK_007-4b>¶
位今𫉬觀二公手筆扵一&KR0083;豈勝幸㢤¶
　　䟦瀛海圖¶
渤海之東有岱輿圎嶠方壼瀛洲蓬莱五山其山不¶
峙帝命禺彊使巨鰲十五以負之而龍伯大人舉六¶
鰲扵一釣扵是岱輿圎嶠失&KR0018;而沉故山海&KR0052;止云¶
三山然丗人莫得而至焉豈其山川遼絶風氣逈隔¶
而是山或海中之一國耶不然何以曰四海之外猶¶
齊州¶
　　䟦鍾馗氏小妹圖¶
遯齋閑覧云宋皇祐中掘地得宋宗慤母墓誌刻石¶
載其妹名鍾馗此鍾馗氏小妹之始見扵簡錄也今¶
<pb:KR4d0520_SBCK_007-5a>¶
觀石恪𫠦畫一年少婦人四女&KR0294;相&KR0025;豈謂是耶其¶
行筆老劲傅色妍麗猶有唐人遺韻故可賞也¶
　　䟦雲海圖¶
山澤通氣昇而為雲天一生水環而為海君子斈以致¶
其道如雲之卷舒無窮如海之融㑹貫通可也海虞¶
盛君以雲海自&KR0197;勉為圖之且為之題云¶
　　䟦王逹善山水圖上¶
象外有象者人文也故河圖畫而乾坤位坎艮列而¶
山水䝉蒙以養正盖作聖之功也故君子以果行育¶
徳象山下出泉王君逹善求予作山川之象其突然¶
而髙窪然而深者山川之势也欝然而青澹然而蒼¶
<pb:KR4d0520_SBCK_007-5b>¶
者山川之氣也其𫠦以髙深而青蒼者山川之理也惟¶
理至微惟象至著㒒既為作象矣不䏻喻之扵理王¶
君其必有自得焉¶
　　䟦張南軒先生帖後¶
南軒先生平日以勝&KR0059;窒欲為真積功夫此帖羙仲¶
權教授推予徳華漢陽闕為䏻明義利之分又&KR0167;&KR0133;¶
其充此志以逹扵事業誠可為世教之良訓也¶
　　蘭亭叙䟦¶
繭&KR0083;蘭亭既入昭𨹧而歐虞禇薛馮趙諸葛之流摹¶
本盛傳于世盖双鈎響榻與真蹟不差毫厘而少韻¶
度今&KR0026;此本風韻超邁非鈎非搨乃當時對臨真跡¶
<pb:KR4d0520_SBCK_007-6a>¶
其轉摺向背真楮河南筆意宜米南宫監賞為書家¶
之墨寳也¶
　　䟦馬逺𦘕瀟湘八景¶
瀟湘八景圖始自宋文臣宋迪南渡後諸名手更相¶
彷彿此卷乃宋淳熈間院工馬逺𫠦作觀其筆意清¶
曠烟波浩𣺌使人有懐椘之思¶
　　松石材子賛¶
蒼松蟠蟠白石岏岏彼何人斯来&KR0741;来桓豈長沙之¶
賈抑魯山之元嵗月云邁道阻且緜我思古人慨其¶
永歎¶
　　䟦徐孝子和傳後¶
<pb:KR4d0520_SBCK_007-6b>¶
　孝乎徐氏子為人所難為刲兩股而瘳二親假手扵¶
　人則不可也躬操刀則心忍焉為君臨陣身&KR0013;数槍¶
　而人謂之忠者敵者傷之也忠孝一也或曰刲股而¶
　&KR2716;親親存巳亡孰䏻養之况臨忍之際未必䏻果其¶
　親可也扵乎彼徐子者謂身存親亡昊天罔極故寧¶
　有親而不有身也以為必如是倣者有所為而為也¶
　　　山水圖䟦¶
　四極八柱河圖𫠦&KR0052;三河九江大禹攸䟽仁者樂山¶
　以靜而夀知者樂水以動而樂故君子以果行育徳¶
　象山下出泉以返身&KR0113;徳象山上有水以懲忿窒欲¶
　象山下有澤以虚受人象山上有澤書不盡言并著¶
<pb:KR4d0520_SBCK_007-7a>¶
　象意¶
　　　書黄竹村漫藁後¶
　詩者志之𫠦之也然非觸扵情之𫠦感不䏻見其志¶
　故嗟歎咏&KR0084;者由情感扵物也是以比興生焉体製¶
　殊焉自三百篇以下変為騷而為李𨹧蘇武之五言¶
　由五言而加七言則音節不外是矣雖然体製有限¶
　而物情無窮亦曰得天理民彛之正者為羙豈徒月¶
　露風雲之辞而巳今觀黄君𠦑用漫藁真有續風騷¶
　之雅製者因書以㱕之¶
　　　強山人小像賛¶
　若有人&KR0006;&KR0013;羽衣䕃長松&KR0006;棲遲一琴一鶴&KR0006;蒼頭¶
<pb:KR4d0520_SBCK_007-7b>¶
　肩随揚&KR0045;乎自得表表乎丰姿盍將&KR0025;冠冕而習禮¶
　儀子有羙材&KR0006;不見知鉢心雅學&KR0006;方有為躡青雲¶
　以為期¶
　　　題朱元暉集𦘕册¶
　𦘕者𦘕也畫者𦘕也自竒耦而成象在天為日月星¶
　辰在地為山川草木古人識之扵圖書所以僃仰觀¶
　俯察之驗其流為象形寫貌則亦髙人逸士之托興¶
　爾若唐之王維鄭䖍宋之燕肅李公麟軰皆以明&KR0052;¶
　博學之餘濡毫象物又豈兹凾越鎛之比耶¶
　　　&KR0270;泉圖賛¶
　維天至大惟聖則焉五徳比象&KR0270;博淵泉周遍其積¶
<pb:KR4d0520_SBCK_007-8a>¶
靜深其源言則民信動為民先至聖之徳如天如淵¶
至誠之道其淵其天欽㦲古訓繪𦘕莫傳凡此後學¶
敢吿勉旃¶
　　石岩叅政山水圖賛¶
周官六計㢘善敬䏻考治居上臨民政成肅肅道公¶
直㢤惟清謹持憲度百司是懲入賛大機式佐阿衡¶
千載丹青用垂令名¶
　　買道寧山水圖賛¶
易竒耦也禮敬也春秋王法也書訓誥也詩風化也¶
五&KR0052;一理也六藝一教也道之&KR0009;也寧者安之謂也¶
乾行艮止岳峙川流尤為道寧之至善言不盡意記¶
<pb:KR4d0520_SBCK_007-8b>¶
之𦘕圖¶
　　題髙彥敬尚書雲山圖¶
髙侯以文章政事之餘作山水𣗳石落筆便見雲烟¶
滃欝之象真𫠦謂品格髙而韻度出人意表者也¶
　　題王叅政贈畫士俞伯澄序後¶
河圖象數人文一畫數以数生象以象物日月旌旗¶
山川鼎&KR0212;垂裳作服五彩彰施貴為尊礼列為民章¶
惠此後世以恊網常朂㢤伯澄肖形是圖惟理惟一¶
為形萬殊外形内性丹青豈撫進&KR0113;在學俾復厥&KR0004;¶
　　題宋思𨹧書東坡二詩¶
右宋思𨹧書東坡先生人參地黄二詩筆意遒劲有¶
<pb:KR4d0520_SBCK_007-9a>¶
鍾繇波法比楊后坤寧殿書則柔婉不侔矣書此以¶
俟知者¶
　　䟦大星記¶
至正四年秋進士普頒治安李一&KR0004;丁誠之俱以去¶
官自金𨹧同舟過丹陽道&KR0052;竹篠鎮夜二皷有暴客¶
拿舟而来欲&KR0670;奪三君子之舟且行且避相持甚急¶
呼兩岸居人不應呼鄰舟人不應乃𥸤天而㑭㒒夫¶
持禦侮具俄頃有神光如大星降及蓬桅復翔而起¶
照耀如白日扵是暴客驚噪而退嗟夫其亦危矣當¶
其呼兩㟁呼鄰舟人不應赤子匍匐將入井之時也¶
而岸人舟人獨無惻𨼆之心乎至此而神光獨下臨¶
<pb:KR4d0520_SBCK_007-9b>¶
又是天之隂隲下民而敷祐下民者未嘗斯須而不¶
在也而人心之天乃蔽扵習俗之弊而忘其同𩔖相¶
恤豈不為禮教之𫠦闕欤若夫星官之三階九列太¶
微攝提之属帝卯者百二十四可名者　百二十其¶
昇與降弗暇䆒矣姑書此以歎夫世道人心之不復¶
古焉¶
　　題成性齋¶
成性者天理本然之善也人生而與物接則情生焉¶
情生則欲随而至物欲蔽則天理虧矣故君子必當¶
省察克治所以存其𫠦存而復其天理之善也故易¶
曰成性存存道義之門孟子曰操則存舍則亡其以¶
<pb:KR4d0520_SBCK_007-10a>¶
是夫¶
　　跋黄子文詩卷後¶
自漆書編簡之製廢而筆毛書字尤便紀録上而誥¶
命下而箋表章奏與夫紀言記事之史民風歌謡之¶
詞莫不皆藉模寫以傳扵世其書法則自二篆変為¶
𨽻為分為楷為章草行書漢晋以下代不乏人然學¶
書者不得佳筆則亦臨楮涴墨扞格而不勝虎林黄¶
子文擇兎製筆間嘗試之雖不如古人用筆意得尖¶
齊圎徤之全然轉摺向背八法具存亦&KR0085;為賞音之¶
雅稱也因書以㱕之¶
　　起蟄圖賛¶
<pb:KR4d0520_SBCK_007-10b>¶
　淵波浩瀚山木騰騫春雷奮起頭角嶄然嘘為祥風¶
　吸為甘雨陽徳正中施澤九土¶
　　　䟦明皇幸蜀圖¶
　天下無事忠臣之言&KR0127;扵鴻毛視大盗亦如草芬及¶
　躋亂堦謀臣徤將竭天下之力而不&KR0014;救然後知非¶
　言之&KR0127;聴之者&KR0127;也明皇之不聴張九齡而致禄山¶
　禍者盖&KR0127;聴也噫玄宗聡明之主也使重其聴乗輿¶
　恐無西幸而斯圖或不見𦘕扵後人也¶
　　祭文¶
　　　祭吕梁洪文¶
　維至治二年四月二十九日朱徳潤舟次吕梁謹以¶
<pb:KR4d0520_SBCK_007-11a>¶
壼酒鶂&KR0079;敢吿于洪之神曰昔在大禹奠民九州九¶
河既導為梁為舟&KR0154;斯吕洪嶄然其石舟不並行百¶
夫屢力吿尓河伯尓司厥中扵皇天朝水土聿寧貢¶
賦万&KR0022;靡舟不&KR0052;神之聴之石則在山鞭石夷險舟¶
載不艱釃酒有&KR0079;敢吿河伯匪則我舟万民是福¶
　　祭太尉瀋王文¶
維泰㝎二年五月巳酉朔越十五日癸亥門士某䓁¶
謹以元醴少牢粢盛庶品敬祭于推忠揆義恊謀佐¶
運功臣開府儀同三司太尉上柱&KR0038;駙馬都尉瀋王¶
之靈曰扵乎惟靈帝甥帝壻貴崇世爵富有&KR0038;位生¶
為功臣殁有廟祀英姿傑特出扵人表忠烈義勇本¶
<pb:KR4d0520_SBCK_007-11b>¶
　乎天&KR1167;粤自丗祖神武皇帝&KR0052;營四方赫赫皇皇中¶
　土既平無逺弗屇無人不將于時先王挈&KR0038;内附相¶
　平遼荒爰降帝女式配于京䔍生賢王克孝克勤至¶
　元庚寅哈丹聚師塞扵東彊王年十六寔奮厥武&KR0466;¶
　險突圍来朝于廷請師靖亂𠒋醜則平帝曰底績錫¶
　苐扵都作藩于&KR0022;㑭尚帝女世爵其降丁未之嵗翊¶
　賛仁宗定筞邸内殛除姦孽以扶武皇遂拜師傅增¶
　封瀋陽仁宗嗣位念兹戎功復加太尉顯顯令聞聿¶
　昭先世三韓之民式乂式康貽厥孫子用保其彊惟¶
　王之生盖亦勤苦䟦&KR0881;世涂東西北南靡所定処後¶
　播西裔或顛其趾及来再期竟至扵仆於乎哀㢤&KR0004;¶
<pb:KR4d0520_SBCK_007-12a>¶
以榮名如月必虧既讓爵位將順將適胡為纎痍竟¶
至扵踣天奪斯人㑭貽後憂凡我門士如蹶如躓有¶
噎于懐有淚如洗茫茫逝川匪晝匪夜豈伊降神際¶
天惟嶽潔牲粢盛有醴鬯欝靈其来歆以慰懐徳¶
　　祭吕仲山縣尉¶
扵乎天理之𡨕𡨕吾不得而知天理之昭昭吾將以¶
為期謂仁者夀而善人是富則仲山何遽止扵斯仲¶
山之生少也孤特長而聡敏粹然其姿行不違乎䋲¶
墨言則慎扵樞機克孝而謹好學而思方一&KR1179;之&KR0004;¶
拜將奉親以為怡胡纎疾之弗起俾吾儕之見疑三¶
沃而慟溲酒明齊上為郷里悼下以&KR0152;吾&KR0059;扵乎哀¶
<pb:KR4d0520_SBCK_007-12b>¶
㦲　祭王𠦑䏻叅政文¶
扵乎王公名節始終濟時之材有徳有言弗貳弗猜¶
厯任牧伯民教而安緝之以威濟之以寛公之去官¶
民&KR0335;攀轅曰帝有&KR1179;我公是宣公即他郡誰撫我顛¶
&KR0133;公在憲庶戢暴姦既&KR1406;臺端靜黙以治弗猛弗剛¶
式勸有位及賛省垣有歛賦府重役其民公曰民来¶
官賦有常既輸既貢奚其多章𦤺辭吿老方期永年¶
胡為纎疾永别下泉惟孝有子惟忠有世清白𫝊家¶
公逝弗死¶
　　祭鄭信卿左丞文¶
扵乎維公偉噐夙成清規自勉有文不燁素扵為絢¶
<pb:KR4d0520_SBCK_007-13a>¶
當延祐之隆平藹蝉聮之冠冕公日侍扵紫檀屢承¶
恩扵清宴當眷顧之優渥亦承機而投諌賜金&KR0741;之¶
錯落榮錦衣之煥爛方&KR0686;&KR0006;之錫慶俄鼎湖之號戀¶
既拜命而佐省又司紏扵風憲治不緐而吏戢賞不¶
濫而民勸嗟小子之辱識陪儒臣而進見公拭目以¶
憐材毎當朝而奨薦念江城之&KR0705;落颯悲風扵原甸¶
聞公訃而躑躅嗟逝川之不返慟𠂻情之一哀愴臨¶
風而三奠¶
　　祭柯敬仲博士文¶
扵乎敬仲止扵斯耶謂義分難以固守而假之以權¶
吾不知莽莽者何利以及众姓謂智力可以必就而¶
<pb:KR4d0520_SBCK_007-13b>¶
濟之以寛吾不知蒼蒼者何明以鍳四方諒天道之¶
難諶識&KR0313;虧之有常或析圭儋爵扵席寵或離䟽𥼶¶
驕而享膏粱審用舍之有節知窮逹之難量敬仲之¶
没&KR0154;為使予悲傷當延祐之六禩予挾&KR0634;而觀光同¶
君㳺扵京&KR0038;咸弄翰而翶翔及至治之末紀又同㱕¶
乎江郷嘗與咲譚今古狎弄杯觴米家畫舫柯氏袐¶
蔵發緘題扵十&KR0670;探古雅扵奚嚢予既晦扵林泉君¶
竟躋扵帝旁際天暦之景運侍清宴扵奎章金馬石¶
渠圖書之府商彛周鼎宣室齋房念前席之方隆&KR0205;¶
烏&KR0197;之遺良遂息駕扵東吴迨終老乎耕桒俄而如¶
墉如櫛爰求千倉將&KR0052;營其嵗暮何一疾而弗康改¶
<pb:KR4d0520_SBCK_007-14a>¶
䀛昕扵桒榆迫靈辰扵大荒豈期變出意外事返康¶
荘得非義分有限而智力有竭遂禠䰟扵幽堂扵乎¶
罔㝠為元吾聞扵楊蔵身扵終吾聞扵亢倉天廻地¶
㳺風髙日凉靈有筵而謳有紼爼有肴而壷有&KR0308;慟¶
𠂻情扵千古魂彷佛而来饗¶
　　至治元年夏舟過彭城有𣗳而丘者咸稱為亞¶
　　父塜因奠之酒而陳其辭曰¶
人臣享榮名扵當世有微勞而功稱胡丈丈之執覊¶
絏終竭力而無成固天命之有在悔數目之弗聴苟¶
當時或悟扵斯旨吾不知&KR0154;智其良平豈項氏之非¶
君抑丈丈之數竒夫豈不知言之不用後世謂事二¶
<pb:KR4d0520_SBCK_007-14b>¶
君者為何為故寧先地下而待項弗聊生而漢師慨¶
英靈其萬古兹傑士之所悲踴髙原以悵望酒三酹¶
而風凄¶
　　代諸生祭陳寧極先生¶
扵乎先生粹徳之清吴&KR0022;之英學䆒&KR0201;古心傳至誠¶
講貫之切字畫之精左圖右書至老益劬念昔髫齓¶
横&KR0052;座隅共盥正席礼學之&KR0004;洒掃振祍先生之居¶
朝夕𫉬誨言論孔敷勉勉循循作我範&KR0100;義為師生¶
情若父子先生既徃我徒孰𠋣尊簋在前有淚如洗¶
臨風三奠先生以起¶
　　祭亡弟方山処士¶
<pb:KR4d0520_SBCK_007-15a>¶
維至正四年嵗在甲申十一月丁亥朔越十五日辛¶
丑長兄朱某䓁謹以清酌庶羞致祭于亡弟方山之¶
靈曰扵乎昔我朱氏自淮徂江来&KR0009;扵吴厯世有傳¶
克嗣儒業尓之早嵗忽慕老子勉勉循循若儒家嗣¶
二師既徃尓宜㱕旋奚念舊徳守廬弗迁遂罹&KR0852;横¶
切于尓身疇昔之旦予亦語汝岩墻翻覆豈可容&KR0085;¶
汝竟不悔遂罹顛踣今汝既徃众人咨嗟众人伊何¶
我哀實多念昔垂髻同居膝下父母之心同氣均育¶
怡怡鴒原靡有扺捂貧賤憂戚保兹外禦方期白首¶
歡以為宴豈期永别將殁之夜汝言不忘今以少子¶
使嗣汝後春秋祭享来歆其祀尓靈在堂蔵塟有時¶
<pb:KR4d0520_SBCK_007-15b>¶
仲月壬寅窀穸屇期舉尓靈柩徃陽山西有肴在筵¶
有酒在巵靈其来饗慰我幽思¶
　　壙祭文¶
扵乎同氣之生一本三枝昔嵗之夏既折其一今兹¶
冬辰尓又棄去四十八年生為吾弟詩書之澤尤藉¶
雋永豈期永别扵乎蒼天誰無兄弟如&KR0085;如手友恭¶
之義怡怡之情念兹痛割有淚如傾尓靈既来尓柩¶
在壙酒肴具陳祭奠有助考妣在山嗣續在下欝欝¶
佳城西南其户尓其安之以永斯墓扵乎哀㢤¶
　　重建天王堂䟽¶
天王堂居子城西北六百餘年勾吴地為甲郡東南¶
<pb:KR4d0520_SBCK_007-16a>¶
十萬户众徃来瞻仰逺近咨嗟謂古跡雖存但有頽¶
垣壊圯待新功重建須還列棟飛甍要看金甲&KR1019;嚴¶
必藉青蚨用度敢求众力同結勝縁&KR0133;神靈隂相一¶
方祝天子聖躬萬夀¶
　　河西僧惠廣住觀音庵䟽¶
觀音庵在府治之北垣慈悲顕相舍利子来&KR0038;都之¶
西夏歡喜住持豈曰雞園聊資土苑然菩薩之晨香¶
夕火與伊蒲之朝虀暮塩仰扣檀那同結因果况蝸¶
蜒壊壁蛛網頽梁白衣相雖不染塵青蓮座亦皆塗¶
地開犍推䟽實望信人了粥飯緣共成勝事¶
　　馬清風道人結屋䟽¶
<pb:KR4d0520_SBCK_007-16b>¶
蓬莱别舘創業猶駐景之難鈆汞丹炉修道必避喧¶
之所青山雲水此地吾家石洞烟霞當時&KR0199;𨼆然則¶
荒臺壊址豈可容身要看植柱構梁便須着力幻出¶
一時佳境永傳萬古清風&KR0133;施士相與樂成使道人¶
恬然穩住今日貨泉為寳地共結勝縁它年月䃯是¶
黄金同㱕大道¶
　　請諸儒文㑹啓¶
兹以勾吴江左之甲郡古有三讓之遺風曲禮天下¶
之一&KR0052;時書六行以比徳官師雖具以大典郷人合¶
講其常儀郁郁乎三代之文寔為有叙濟濟乎一城(之/众)¶
豈曰無人式厚士風請敦文㑹盖聞朝以爵貴郷以¶
<pb:KR4d0520_SBCK_007-17a>¶
齒先非髙年無以逹尊非厚徳無以服众非醴酒無¶
以致敬非具膳無以合歡宜就月&KR0004;請&KR0025;众約尊卑¶
礼譲長㓜叙陳有小善則相勉其行有微過則众正¶
其失講&KR0052;論史庶流千載之淳風酌酒賦詩聊舉一¶
時之盛事&KR0133;聞礼式用列㑹儀¶
　　謝兀顔子忠御史薦啓¶
某啔&KR0060;以迁選在省部式嘗用扵賢材薦章出憲臺¶
爰下録扵賤士過䝉褒奨益重兢拳切念某學本荒¶
踈材非器使自結髪受在三之教惟孝惟忠至成人¶
知無二之誠罙學罙魯終年　槧粗知徃史之評積¶
力簡編莫䆒全&KR0052;之旨年踰五十&KR0060;位儒臺學慚四¶
<pb:KR4d0520_SBCK_007-17b>¶
科叨舉文翰自惟滿溢敢望迁陞再厪奨裁抑深僥¶
倖此盖　子忠御史相公以人倫為重以儒道為¶
宗推賢尚䏻錄不遺扵小善㧞茅連茹素嘗忘其鄙¶
愚而某分巳過隆材莫充用蒲桞之質難期老成駑¶
蹇之材終慚逺到辱揄&KR0045;而増愧思&KR0024;報之無方趙¶
武子薦士六十人咸登庸扵朝野崔祐甫除吏八百¶
數尚兾属扵銓衡謹奉啔以謝伏惟台詳俯賜鍳念¶
不宣¶
　　&KR0009;王君實侍御書¶
徳潤睽逺丰度將二十載遐想昔者陪言論扵座末¶
毎辱温存論以世故迨今思之感激無巳徳潤自揆¶
<pb:KR4d0520_SBCK_007-18a>¶
迂野之質非適時用遂甘分草野然毎北望引領時¶
有不䏻釋然扵懐者思公文章&KR0266;業清識雅望與年¶
俱長而㒒嘗荷堂下之知嵗籥雖積&KR0014;忘情乎徳潤¶
庸陋未學素無&KR0085;道南㱕以来饘粥之暇猶&KR0014;勉強¶
先儒巳釘之&KR0052;史巳詳之典礼下迨遺文小錄亦不¶
敢不䆒心然赫&KR1389;之書非可以𤼵揮盛旦之光華者¶
比蒙以纂&KR0113;史事見招然固思之京國人士所集其¶
提綱舉要左右之士趨承教𥆳其必有麟&KR0052;筆削之¶
&KR0562;集遷固𫠦長之論紀三辰五星之變見志方嶽土¶
守之沿革以成一代之盛典者矣又奚待未學然後¶
僃使令㢤時康得遂草野之素志萬幸萬幸嚮仰之¶
<pb:KR4d0520_SBCK_007-18b>¶
&KR0059;臨風悵然伏兾以道自重即膺台鼎之&KR0009;不宣¶
　　&KR0009;克荘侍郎幹公¶
徳潤去夏&KR0004;在湖山拜别燕鴻南北倐焉隔嵗星環¶
北拱無逺不然與仰徳慕義扵千里之外者同尔兹¶
者朝野晏清纂&KR0113;史事儒家戴白之老咸𫠦望也捴¶
裁頥指麟筆一王之法必有攸當歆羡歆羡昔者歐¶
陽氏謂五代以還主盟中夏者雖不一姓而建國紀¶
年則有殊例&KR0038;臣雜傳則有殊例三辰五紀則各因¶
其分野職方地圖則各因其彊域然而得失不常事¶
亦随變筆削之士承教扵左右者必有愽聞逺識以¶
成一代之盛典矣區區淺陋奚敢重辱薦言人便得¶
<pb:KR4d0520_SBCK_007-19a>¶
賜&KR0009;示脫藁之萬一以祛愚惑尤見不棄徳潤固守¶
貧賤久無他望得賜遂志草野萬萬幸幸道尚書相¶
公㢘幹自持始終一節且不鄙貧賤故敢附字上逹¶
臨風慨然尚惟矜察紬繹之睱伏兾為國為民自愛¶
以膺鼎渥不宣¶
　　&KR0009;邵菴虞先生¶
某暌違嚴範將二十載思在京邑日&KR0025;㳺扵左右飽¶
誨益而熟川飯星霜屢移如隔世然嚮仰之&KR0059;當如¶
何㦲去嵗椘石琛上人来呉且審體况康勝為慰某¶
區區株守如昨自還家前数年間遭罹七䘮憂虞僃¶
厯遂使素志俱違無復&KR0494;時過&KR0025;之意某亦自知非¶
<pb:KR4d0520_SBCK_007-19b>¶
適時用惟杜門強學凡出處窮逹一聴扵天而巳將¶
復何為兹因張&KR0025;道&KR0052;厯為其先大夫乞銘扵文衡¶
故特奉状以詗台候&KR0025;道昆季久寓吴下清貧晏然¶
而奔赱敬慕扵門下之心久矣况其先大夫厯仕南¶
北俱稱清白誠可稱鴻筆之標題者故敢僣干楮墨¶
若其潜徳之羙著扵文章則與石不朽矣涂遠未涯¶
叅晤伏兾順適以膺耆福不宣¶
　　上王伯洪中丞書¶
某嘗讀&KR0171;老泉上歐陽公書怪昔之賢者飢寒困窮¶
乏不勝以&KR0197;扵人盖謂唐韓昌&KR0058;也夫韓公豈好&KR0197;¶
扵人者必有自矣愚聞古聖賢之𫠦以立天下也自¶
<pb:KR4d0520_SBCK_007-20a>¶
　正心&KR0113;身而至扵治家&KR0038;亦曰誠而巳矣曰教曰政¶
　所以明綱常之要者亦無非任賢而巳傳曰湯執中¶
　立賢無方詩曰桓桓武王保有厥士于以四方以上¶
　世明良之㑹不過如此而天下治惜㢤自秦壊先王¶
　之法上之人養士之礼廢下之人奉公之道殊農工¶
　賈不䏻盡其業以供扵官士不䏻盡其道以事其上¶
　&KR0137;以術数或似㡬辨異端紛紜之&KR0003;以干時君而士¶
　之業卑矣雖董仲舒賈誼之賢亦上書闕廷愈進愈¶
　退唐人上書詣朝堂詣宰相時長史司馬以下將相¶
　得以自辟除而禄&KR0085;以仁其家韓公&KR0018;大賢之材而¶
　當世無以仁其家者誠不免飢寒困窮之&KR0197;由是泝¶
<pb:KR4d0520_SBCK_007-20b>¶
觀上世任賢之道豈非時降而使然耶蘇老泉當承¶
平之日有山田百畞非凶嵗可以無飢此古𫠦謂獨¶
善其身亦豈蘇公之&KR0133;耶愚&KR0060;謂今之書生有山田¶
百畞可得安耕而無飢乎則其&KR0197;又有甚扵曩時者¶
矣士君子立身行道&KR0045;名後世盖亦難矣推其本源¶
誠信不立也先儒謂惟後漢清議為羙然毎觀李膺¶
范滂以名流相髙顕然將别白是非而黨錮一興貽¶
笑後世盖當時諸君子知名教可貴而不知名教可¶
重也知名教可貴而䟽别流䓁不如重名教而興賢¶
材賢材興則流䓁知𫠦慕矣又何是非别白之䏻間¶
㢤切惟閣下&KR0018;道徳之声名當權衡之要道䏻監前¶
<pb:KR4d0520_SBCK_007-21a>¶
世之得失審時事之興滯&KR0271;誠布公舉賢任䏻不避¶
小嫌不辭難事施之今日垂之後世此一時之機也¶
故試論韓公蘇子之出処以及乎上世誠身而天下¶
治者惟閣下其察焉¶
　　上山堂院使¶
某奉違鈞範又逾嵗籥北嚮馳情&KR0154;有㢮日去冬聞¶
除書到江浙有宣政之首命某將謂克日可拜塵&KR0025;¶
嘗屢&KR0049;江濵竟無来節廼知别有榮擢又不得接晤¶
語心旌摇揺愈深思仰春暄想惟鈞候動&KR0130;介福某¶
杜門讀書無&KR0085;云者南俗日薄惟自謹慎尓伯帖木¶
&KR0052;厯去時巳嘗奉書扵左右想逹鈞聴兹因尚書相¶
<pb:KR4d0520_SBCK_007-21b>¶
公赴京之任便中略此奉状尚書仕浙㢘幹之績始¶
終若一又且不棄儒賤故得附羽言逹鈞聴公暇想¶
為國為民自愛言不盡意伏兾鈞詧不宣¶
存復齋文集卷之七¶
