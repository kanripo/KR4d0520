# -*- mode: mandoku-view; -*-
#+TITLE: 存復齋文集
#+DATE: 2015-09-12 00:39:20.290109
#+PROPERTY: ID KR4d0520
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB08n0644-004存復齋文集-卷四.
<pb:KR4d0520_SBCK_004-1a>¶
存復齋文集卷之四¶
　　　　元征東儒學提舉雎水朱徳潤澤民著¶
　　　　　　　　　　　　　　　曽孫夏重編¶
　　　賜進士湖廣按察使東吴項璁彦輝校正¶
　　鄭浹際詩傳序¶
莆田林子發氏携宋鄭浹際先生詩傳訓詁謂徳潤¶
曰先生昔在閩中紬繹之暇集為此書其間摘詩傳¶
之幽&KR0046;辨事物之名義真所謂發諸儒之所未發者¶
扵是以校正是本俾徳潤讀之愚按慈溪黄氏謂文¶
公朱氏因雪山王公質浹際鄭公樵去羙刺以言詩又¶
嘗扵鄭傳&KR0145;其切扵詩之要者以僃集傳矣獨惜當¶
<pb:KR4d0520_SBCK_004-1b>¶
時門人學子各宗其宗而不䏻叅㑹折&KR0168;之以見¶
書之有&KR0024;扵學者噫漢儒専門訓詁一&KR0052;之旨揚鏕¶
分路使後世學者莫&KR0244;其&KR0244;而&KR0052;之本文亦乖戾破¶
碎至宋濂洛諸儒出然後諸&KR0052;之&KR0562;粲然明白今考¶
載籍詩傳自伊川歐蘇諸先生發其理&KR0208;南渡後李¶
迂仲張南軒吕東莱戴岷&KR0046;嚴華谷諸先生又各自¶
名家而方今學者咸宗朱氏者豈非以其義明理暢¶
&KR0085;以發詩人比興之㫖&KR0208;辤簡意僃&KR0085;以廣詩人賦¶
詠之性情乎至扵詩篇之可以&KR0013;之音樂者仍按周¶
禮大師謂風雅頌者声樂部分之名賦比興者作詩¶
之體製也今觀鄭氏傳引山川草木虫魚之辯五音¶
<pb:KR4d0520_SBCK_004-2a>¶
六律六吕之所諧誠可以發揮後學之未䆒而渙明¶
千載之微辤奥義者也如以雀無角為雀之角以龍¶
盾之合為二盾之衛露彼菅茅非&KR0040;露之露有豕白¶
蹢為江豚之豕&KR0206;之風雅頌為四器十二器之声合¶
其他如&KR0038;風二雅三頌名物度数毫分厘析豈非詩¶
傳之大僃者乎善乎孟子曰&KR0003;詩者不以文害辤不¶
以辤害志以意逆志是為得之徳潤扵朱鄭之學有¶
得焉盖朱氏之學淳故其理暢鄭氏之學&KR0054;故其義¶
詳學者不可不兼該而並進也理以明之義以析之¶
則斯傳也當相為引用而諷詠之兹非後學之所深¶
願歟至元改元清明前一日後學朱徳潤序¶
<pb:KR4d0520_SBCK_004-2b>¶
　　臨川曽氏郊祀禮序¶
臨川曽氏之族孫元明以其八世祖文定公之郊祀¶
遺文繼述成書&KR0005;上諸朝且俾徳潤訂其成式而序¶
之謹按宋元豐諸儒詳定禮文陳宻學㐮請夏冬㪯¶
二祀李尚書清臣請用漢五祀之制宿廟以吿宿北¶
郊以祭宿南郊以祀王尚書存請以孟冬純隂之月¶
分祀陸左丞佃請即圓丘之北以别祀地祗自是而¶
㦯請合&KR0021;&KR0137;請分祭&KR0137;請攝祭動累千數百言時以¶
禮文繁多&KR0038;費不給故蘇文忠軾以為宐&KR0025;舊制而¶
元明之&KR0025;八世祖文昭公子開以為宜損儀衛虚文¶
以&KR0025;躬事之實礼今元明之書盖祖是&KR0003;而敷&KR0045;之¶
<pb:KR4d0520_SBCK_004-3a>¶
者也遂以其次第㝎為有司行事之條目而節其大¶
禮之繁文摘古制之要宜扵今者而列諸篇是亦善¶
用其心也巳先儒謂天地異位礼樂異数隂陽異宜¶
昬明異&KR0011;天子裘冕有制臣下章服有䓁圎丘八陛¶
郊特用牲而燔柴之誠掃地之質蒲越之潔陶匏之¶
古靁鼗&KR0012;竹之和其制僃矣至扵度数之詳則又見¶
扵陳博士　之&KR0001;集儀禮抑何言焉夫天體至大而¶
無外故萬物本乎天人&KR1167;至善而無雜故人本乎祖¶
天一位也無自饗之禮焉故以祖配周公郊祀后稷¶
以配天此其義也天序循環陽復扵子故冬至祀天¶
就陽月也南郊圎丘就陽位也升禋以氣逹祈神格¶
<pb:KR4d0520_SBCK_004-3b>¶
也奏樂而不商祈神和也嗟夫古制既逺後世繁文¶
剰禮以為煩民之舉而不用其質吾扵曽氏之書有¶
感焉&KR0003;者為礼有隆而無殺愚謂事天之禮不可殺¶
也凡出入儀衛行宫大次之禮可殺焉百官有司&KR0315;¶
&KR0024;錫賚之恩可省焉雖然世泥循習久矣是書之出¶
愚猶&KR0178;夫不樂扵&KR0025;古者以為駭也元明能以其宜¶
扵今者而成書其亦可行也巳善夫禮曰時為重曽¶
氏之論有合焉至元後二年十月望朱徳潤序¶
　　集清&KR0030;序¶
自庖犠氏仰觀天文俯察地理因龍馬負圖以畫八¶
卦象在其中矣故蒼頡作書之義與&KR0030;體同而文異¶
<pb:KR4d0520_SBCK_004-4a>¶
盖自鳥跡既茫如小篆日之為　巛之為川之為¶
山　之為鳥　之為&KR0393;　之為冠&KR0011;皆象其物形而¶
製字盖字書者吾儒六藝之一事而&KR0030;則字書之一¶
變也周官教六書二曰象形其義著矣後世以楷易¶
&KR0032;以&KR0032;易&KR0144;然猶有左畫圓右畫方之意焉僕少小¶
喜作書&KR0030;至日漸月漬不&KR0116;為玩物䘮志之習今屢¶
為人求&KR0145;乃欲罷不䏻然扵風和日明傍花随栁之¶
時觀山川林壑逺近之&KR0020;感春夏草木榮悴之變朝¶
清而夕昬逺淡而近濃慿髙覧逺亦&KR0085;以樂天真而¶
適興焉尓秘書尹君&KR0025;善質淳而羙氣清而和且好¶
古&KR0054;雅暇日求諸名勝作為繪事以寓逰覧之意可¶
<pb:KR4d0520_SBCK_004-4b>¶
謂䔍扵清事者矣故為序其義題曰集清而圖之扵¶
左　友山詩序¶
北燕髙尭臣氏嘗以石山置其座隅集賔朋而言曰¶
自淳風移而友道廢吾欲與山為友而思夫靜黙不¶
移之君子以為久敬扵是作為&KR0084;詩復㳺扵西山之¶
西而寓意焉徳潤曰吾聞古所以求友者合志而同¶
方有不合則諍聞間言不疑逹則在官有一心以輔¶
仁不逹則責善扵草野必盡其平生然後巳君何以¶
山為尭臣曰古人不可見矣今夫閒居杯酒咲&KR0084;劇¶
談若見其肺肝者忽焉患難而不扶臨利而擠奪背¶
毀而妬&KR0014;者有矣維山也至髙而有止至大而有程¶
<pb:KR4d0520_SBCK_004-5a>¶
近之不見其&KR0025;逺之不知其踈吾嘗以至靜之理不¶
言而叩之山亦黙然而領吾心之恱也䓤蒨而呈麗¶
吾極其樂而枕泉漱石有松&KR0284;鳥鳴相與倡和&KR0085;以¶
供吾情心之憂也雨霧晦&KR0256;草木揺落有猿狖夜嘷¶
若替吾愁披軒窓以相迎縦白雲之去&KR0335;若斯之友¶
吾安能去此而交諸徳潤聞斯言而是之且盡其辭¶
曰&KR1077;古人逝莫&KR0335;淳原離&KR0075;風浮矧言貌吾肯由道¶
不同不相與謀安得義如管鮑流矢生死永無尤富¶
貴不耻貧賤儔古人心一片石&KR0314;不淄磨不磷又胡¶
止壑與丘刪吾杖刋吾&KR0282;&KR0025;友山其遨逰¶
　　送和九思之紹興路同知任序¶
<pb:KR4d0520_SBCK_004-5b>¶
孔子曰導之以政齊之以刑民免而無耻導之以徳¶
齊之以禮有耻且格盖法有盡而情無窮惟徳&KR0085;以¶
感之礼有隆殺之實而不在扵文也&KR0038;朝典章具定¶
而礼制&KR0137;有未盡者士之臨政出治當原人情而以¶
法意行之庶㡬徳礼之事也歟且以婚䘮二礼古者¶
娶婦之家三日不舉樂今則親迎以樂士子之家當¶
先齋戒告廟然後爲酒食以㑹親友是爲情文之稱¶
而礼之實也古者婦爲姑之䘮舅在則齊衰期今則¶
婦爲舅姑之䘮斬衰齊衰皆三年而飲食燕樂如常¶
日士子之家當&KR0241;齋敬事三年如&KR0004;是爲情文之稱¶
而礼之實也噫世變風移有不止扵是者寔關&KR0022;國¶
<pb:KR4d0520_SBCK_004-6a>¶
之治焉至正三年秋理問和侯九思除同知紹興路¶
事且&KR0005;推朝廷愛民之意而以徳礼行之撫字焉仍¶
得太守逹公兼善首新其政自&KR0052;界始分田授役使¶
千畞之家不得詭&KR0046;而逃百畆之家䏻&KR0085;食以自存¶
此方今之要務官雖無㝎制以多寡之今則使民得¶
安耕而無幸免者此法意&KR0001;施之驗也其它如行郷¶
飲以教民譲去妓樂以教民淳皆善政也九思當率¶
是而行之可也雖然臨民者念慮有&KR0001;不盡而民情¶
多變吏為之&KR0046;尤不可不慎焉至若荀卿&KR0001;謂無用¶
之辯不急之察棄而弗治九思之聡明固非㒒敢擬¶
而太守亦舊知僕者也敢不以是言請外之治民内¶
<pb:KR4d0520_SBCK_004-6b>¶
之事君終始若一惟侯勤之他日政成太守與和侯¶
又&KR0005;羽儀朝端冠冕士類又豈止扵為郡今姑以治¶
郡言而太守倡之扵前而九思成之扵後則越民可¶
慶矣豈惟越民可慶百尓在官率是而行之天下可¶
慶也㒒敢不為九思慶¶
　　送延平學錄序¶
自黨庠術序之制㢮扵中世而成均之官亦随時更¶
革宋嘉祐&KR0004;侍講胡公瑗管勾太學始選諸生之端¶
謹者&KR0024;正錄及熈寧元豐間内外舍生増益至二千¶
四百貟有竒判國子&KR0101;李公定乃請選試外舍生檀¶
宗益以校書郎充學錄則學錄始命官也其職掌佐¶
<pb:KR4d0520_SBCK_004-7a>¶
學正考察籍記諸生之行藝而紏正之元祐三年又¶
以上舍内舍生為之至崇寧元年分太學正錄二貟¶
以&KR0032;外學由是郡學亦稍以齋生充&KR0024;&KR0038;朝&KR0004;外郡¶
府學惟教授命官而正錄以下悉&KR0025;各學推選繼又¶
&KR0025;提舉學校官選委充小學諭而後陞正錄至六中¶
乃例以直學役滿陞授至正&KR0004;元朝廷復科舉興文¶
學臺憲官以謂直學職掌金榖而&KR0186;登師儒之席乃¶
别選行蓻生舉以充諭録焉太原郭君桓仲實預兹¶
選三年遂調延平路學錄扵是吴人喜為之賀且為¶
詩以壮其行而㑭朱徳潤為之序引㒒扵是而有感¶
焉延平舊俗尚氣而率自&KR0027;山楊公以二程之學倡¶
<pb:KR4d0520_SBCK_004-7b>¶
扵東南傳之延平李公故徽&KR0038;朱文公遂精思實體¶
以廣其傳其學䆒天人性命之理明綱常道徳之要¶
繼而茶溪廖公徳明連&KR0361;㳺公敬仲講學扵文公之¶
門遂以其學一變郷俗至今&KR0197;多學者吁諸公逺矣¶
凡官是&KR0022;者誦其書聞其遺教其可不與氶學之士¶
勉其規式循其教令以稱其職乎桓仲聡敏士也職¶
扵其&KR0022;之學其䏻求諸公之所以學扵師友者而學¶
焉則亦吾黨之&KR0001;望也則亦憲臺舉㧞之&KR0004;意也敢¶
不序而送之¶
　　送馬清風道人北㳺序¶
列禦㓂學老子而不似老子言西方之人而不言佛¶
<pb:KR4d0520_SBCK_004-8a>¶
察造化&KR0127;死生寓言有無䖏世若不可覊者視抱朴¶
子専言導引房中為勝然今人學其學者特少毗陵¶
馬清風㓜志扵道長即出家㳺方外飄然無拘覊往¶
年之五臺㕘雪庵老得一死字旦莫究之不輟又之¶
淮南叅一悟師然後若有所悟予嘗扣其所學則言¶
性命之宗物我俱忘出無入有而莫可凖䋲之今馬¶
君挟其所有而北㳺亦莫知其所止且請序&KR0003;扵予¶
噫予聞之天之所命扵人者性也所賦扵人者理也¶
所成乎人者氣與形也循而行之之謂道有得扵心¶
之謂徳近而求之不出乎日用之常以言其精微自¶
非聖人莫䏻也巳今馬君欲行其道苟䏻不出乎方¶
<pb:KR4d0520_SBCK_004-8b>¶
寸虚靈之中斯可矣有必欲離形去智謝絶生死則¶
雖&KR0085;窮萬里吾未知其遇至人扵何所也今姑以其¶
所往而記其徃者則泛大江泝淮泗踰襄樊若蘄陽¶
之五祖濠梁之老彭厯陽之許由夀陽之梅福臨&KR0517;¶
之華沱榖城之黄石臨汝之崆峒維山之子晋皆昔¶
之成名者矣逺而之它弗暇論矣大抵人生天地間¶
有生則有死若旦暮然一氣之消息也惟其有生死¶
所以生生而不窮原始反終此其道也今馬君北㳺¶
而遇異人有異&KR0003;吾弗敢知矣因書以送之¶
　　送長洲教諭序¶
古者諸侯立泮宫扵都而下迨族師黨正州長亦皆¶
<pb:KR4d0520_SBCK_004-9a>¶
有學若今之外郡自教授以下縣特設教諭一貟得¶
専領教事盖朝廷僃教養之制而其方則存乎其人¶
也近世為學不古教養不僃而學官代去急如次舎¶
故綴學之士毎不能終其業偶得賢諭切磨常業㑭¶
教有方而養有素則多幸矣至正三年秋長洲學諭¶
吴君季實秩滿代去諸生有懐来之惜豈非䏻盡教¶
養之方乎㒒扵是而有感焉學校之設三代以還自¶
國之養老教胄子郷飲射合樂以至受成訛囚之事¶
無不在學此士之所以學扵學也而必養之以成其¶
六徳教之以精其六藝又必使知其學之所自扵是¶
有&KR0474;菜奠幣之礼扵先師而無廟祀也廟祀盖始扵¶
<pb:KR4d0520_SBCK_004-9b>¶
梁世用浮屠之法近代因之恬不為異今則典學者¶
以&KR0113;造祠像為先務而以教養次之是可嗟也已吴¶
君之来始登儒席即以教養為先其學淳其文雅&KR0085;¶
以範後進而又䏻謹身擇友故縣庠士之優劣皆得¶
其所而有司毎有撰述則長洲學為最是豈非賢諭¶
也乎扵其行吴人士為詩以歌之而徳&KR0243;為之序引¶
　　送海道鎮撫莫侯北㱕序¶
國家嵗&KR0519;東南諸郡粮三百萬石其轉輸之程文移¶
之制在一漕運府而巳漕府&KR0001;轄運户㡬數萬人其¶
官給之直甲户之當&KR0001;司在七所而巳曰崑山崇明¶
常熟江隂䓁是也其所以控制七所而䏻関决之者¶
<pb:KR4d0520_SBCK_004-10a>¶
又特一鎮撫&KR0001;而巳按職制&KR0001;官皆五品而鎮撫獨¶
得控制諸所者以其無漕運之程而有理棼戢暴之¶
舉也故常以鎮撫得其人則嵗漕寧妥扶持綱維而¶
巳苟非其人則漕功方興而前鉏後鋙不無公&KR0059;煩¶
勞威福自用盖傍海之民習俗懻忮難制昜擾省不¶
直之則雖重法不䏻禁况有徴而擾之耶濮陽莫侯¶
公輔来爲鎮撫之數月吏讋其明民懐其恵漕府亦¶
賴其材而事以集然侯性介㓗非其道一介不取諸¶
人以故無&KR0025;阿苟合之舉盖侯自&KR0004;學律扵臺即凡¶
㢘䏻之習一聞一見皆識扵心爲終身之用故其官¶
扵京倉官扵司稅皆以㢘稱稍不合則棄去無&KR0335;難¶
<pb:KR4d0520_SBCK_004-10b>¶
意今控制方新而侯&KR0186;以告老辭然職制年非七旬¶
不得謝也而侯將以是請㱕老其郷盖其自&KR0208;尓而¶
事有不齊孰䏻褒而&KR0335;之耶風霜&KR0004;寒&KR0705;落江城侯¶
㱕有日矣敬序其去意而拉諸君子歌詩以送之¶
　　行宣政院副使送行詩序¶
國家混一區宇而西域之地尤廣其土風悍勁民俗¶
尚武法制有不䏻禁者惟事佛為謹且依其教焉以¶
故自河以西直抵土蕃西天竺諸國邑其軍旅選格¶
刑賞金榖之司悉&KR0032;宣政院属所以控制邉陲屏翰¶
畿甸也獨江左右郡縣以釋氏教属行宣政院而俾¶
其徒嵗課梵典守持戒律以祝願睿筭萬年此佛氏¶
<pb:KR4d0520_SBCK_004-11a>¶
之所以盛扵中&KR0038;也至正六年秋朝廷以故太師魯¶
國忠武王之裔孫索羅帖睦爾元素授中奉大夫行¶
宣政院副使仍錫太官齊酒以慰其懐先是元素公¶
以同知&KR0005;作院事出為廣東道憲使道過東吴因疾¶
就醫遂假舘逾年而薦章累上至是乃拜命而行吴¶
之守臣逹官咸餞于郊而士子作&KR0084;詩以羙之㒒扵¶
是而有感焉昔公之先王佐大業扵&KR0004;興之日内盡¶
匡翼外闢彊土受丹書鐡劵之盟四世忠憲王又為¶
至元間賢相一時如許文正公姚文憲公商文定公¶
皆引㕘庶政以致太平扵乎盛㢤嗟夫世道旋移仕¶
習援附有不念其遺烈者矣今元素公又以介潔之¶
<pb:KR4d0520_SBCK_004-11b>¶
操施于臨事其天資明頴凡省臺典故可為輔弼之¶
綱維者悉識于心此非他教之可以汨其素志者矣¶
是行也特&KR0005;廣其聞見而充拓其材志以為他日廟¶
堂謀謨之&KR0135;而成其家丗貽謀燕翼之羙者也扵是¶
乎書¶
　　吴興沈毋詩序¶
至正丁亥秋吴興沈自誠来為予言其毋徐氏貞子¶
之孝也既有&KR0019;矣請為詩以羙之徳潤曰予不天少¶
失母及壮又失父生也不能致色養殁也不能揚名¶
以顯親抑何幸聞子之賢毋有傳耶雖然嘗聞之禮¶
曰婦人&KR0025;人者也沈氏之母可謂知所&KR0025;矣居室則¶
<pb:KR4d0520_SBCK_004-12a>¶
請&KR0025;三年之䘮而後㱕昔者曽子問親迎孔子曰女¶
在涂而女之父母死則女反而服期在室為父母箭¶
笄髽衰三年其以是夫貞子既㱕沈氏夫有疾扶而¶
導焉愈敬不衰白乕通義曰夫有惡行妻不得去地¶
無去天之義也而况扵疾乎有子既長能教之問學¶
而列扵士内則曰㓜子常視母誑自能言能食教之¶
數與方名至十年就外傅二十冠而學礼雖有嚴父¶
亦毋氏之教也徐氏有焉扵是傳稱沈毋也宜㢤乃¶
為詩曰苕山㠁嵯霅水漣漪朂子之學以成其毋儀¶
　　王可矩㕘政小像詩序¶
伊闕雙峙洛水西廻周東都之域也昔者尹和靖從¶
<pb:KR4d0520_SBCK_004-12b>¶
二程先生講授扵其間而道學斯溥至文公朱氏發¶
明義理之精微以及我朝文正許公源&KR0128;益浩世受¶
其福此皆伊洛之淵泉&KR0270;博有以澤天下之民也至¶
正丁亥秋尚書王公可矩来領&KR0519;臺公以儒者學業¶
措之政事漕民方&KR0013;其澤而公旋拜甘肅行省叅知¶
政事扵是塹休寓舘乃自藁伊洛山川之勝置小像¶
扵其間俾徳潤詳而範之扵是嵩髙少室之環繞龍¶
門積石之映帶咸在左右公洛人也純和雅厚遇物¶
有今弘之度下士有&KR0694;&KR0050;之羙迹其平日&KR0688;學之功¶
施之行事豈非聞見之習有所自而然㢤若夫圖&KR0030;¶
有不䏻盡其形容者諸公詩文又&KR0085;以敷&KR0045;之先儒¶
<pb:KR4d0520_SBCK_004-13a>¶
曰理無形也聖人假物以明理故立象由象以明理¶
此圖之所由作歟¶
　　送譚清&KR0361;知事赴河南省&KR0122;序¶
國家自中州入職方而河南行省尤為関鍵之地盖¶
其背山帶河土&KR0254;民秀為中州都㑹其力&KR0085;以内藩¶
京師其&KR0020;&KR0085;以外控諸夏而其嵗産之入又&KR0085;為兵¶
賦之供也是以内附之&KR0004;中書耶律文正公首以撫¶
綏汴民為請継而中書揚公内翰竇公又以建學立¶
師為務由是汴民漸&KR0013;文教生業日繁而官扵分省¶
者亦稱易治其故何㢤盖汴之民先疲扵金宋変廷之¶
後軍旅數起無休息所至我朝承平以来方復故治¶
<pb:KR4d0520_SBCK_004-13b>¶
士君子之有志扵&KR0052;濟者毎扵斯&KR0335;意焉至正七年¶
冬平江路知事譚君清&KR0361;以河南省檄辟爲&KR0122;十月¶
既望君行有日矣郡諸曺郎以君之&KR0014;佐治扵吴之¶
民人而熟扵案牘之精惜其去而不可&KR0335;也咸持肴¶
執&KR1356;餞扵西郊之外彷徨不忍别欲縶之維之而難¶
其請徳潤觧之曰譚君在吴一郡之民既受其福矣¶
今&KR0005;&KR0122;河南而河南三數十州之民又&KR0005;受其福焉¶
夫陳鄭許汝皆汴之属邑去京師千五百有餘里較¶
吴爲近以譚君之材幹佐&KR0133;治之賢宰朝夕&KR0025;容簿¶
書間求民情而安治之吾&KR0005;見其聲譽日著而&KR0122;中¶
書有日矣又奚止福一郡之民㢤扵是諸曺郎與其¶
<pb:KR4d0520_SBCK_004-14a>¶
民人樂予之言為是乃相率以慶其行仍俾朱徳潤¶
為文以序其意¶
　送韓伯皐叅政之湖廣序¶
至正丁亥冬仲之廿七日湖廣行中書省參知政事¶
濟南韓公&KR0005;之任也潤之士大夫咸執酒送之長江¶
之津徳潤時亦客未方在諸君子往餞之列酒酣韓¶
公指&KR0001;服弊衣曰此衣&KR0013;我躬三十年矣家人常欲¶
紉而新之予不忍也何則吾新是衣則忘其故矣今¶
子我故人也幸而㑹吾又&KR0005;西行子盍為我紀其行¶
而圖之徳潤曰僕敢不惟公之言是紀公又曰人生¶
貴賤憂戚固有命焉吾忝官二品崇髙非&KR0001;望也子¶
<pb:KR4d0520_SBCK_004-14b>¶
視我行色其有憂患乎徳潤曰然公之憂患盖常䖏¶
也今獨無患焉何則湖廣地近蠻蜑其俗難制易擾¶
今秋以来官剥其食民&KR0967;其生是用猖獗推原其情¶
民之樂生惡死者天下皆然奚獨蜑俗耶因民之情¶
而安緝之或者堅甲利兵不如懐徕之善服也今公¶
以愛民利物之心往治兹土来者懐之逆者威之其¶
不易治乎公曰子言是矣然彼土山川之境生民之¶
属吾嘗識之矣苟服其魁則得其众未有不䏻馴其¶
魁而䏻服其众也若夫吏貪民偷吾必有以安輯之¶
耳扵是風帆髙舉江水蕩&KR0222;舟&KR0005;行矣徳潤又執酒¶
而言曰公行矣江山千里雲&KR0035;&KR0261;㳽其西北則夀張¶
<pb:KR4d0520_SBCK_004-15a>¶
合肥謝玄之所以破符堅者也西南則夏口赤壁周¶
瑜之&KR0001;以困曹公者也又西望則峴首諸山羊公之¶
&KR0001;以懐民人也江山千古嵗月旋移其不同草木之榮¶
謝者惟徳與名為不朽也故皆人有終身之憂而無¶
一朝之患無當時之樂而有千古之榮焉公之所憂¶
者在是而諸君子或不察扵是圖而序之¶
　　送鄧汝霖逰京師序¶
老子曰治人事天莫若嗇夫唯嗇是謂早復早復是¶
謂重積徳朱子謂䏻嗇則不逺而復矣先有所積復¶
養以嗇則其徳加矣此老聃氏之心法也而世人習¶
扵其教者無常師焉是以終嵗汲汲而不知&KR0001;之也¶
<pb:KR4d0520_SBCK_004-15b>¶
貴溪鄧君汝霖壮年&KR0025;其敎且受業扵天冠山之昭¶
真宫道士吴&KR0098;升其逰也盖嘗慕仙人王表飛昇之¶
學若昔賢&KR0001;謂白日生羽翰者也予客朱方汝霖適¶
將北㳺過寓所聴其言若秋風鳴扵万覈接膝而坐¶
猶&KR0116;翏翏之逼耳吾扵是知汝霖之學有&KR0001;宗也然¶
京師千里之外逹官大人與夫宗工鉅儒道師&KR0474;尊¶
咸所聚焉特未知汝霖䏻以其學感遇扵諸君子之¶
門否也而諸君子亦未知䏻知汝霖之學否乎嗟夫¶
世道旋移養心寡欲者盖鮮矣䏻如老聃氏之愛氣¶
閑欲平意靜神則㡬扵道矣其易&KR0001;謂不逺之復鄧¶
汝霖學老氏者也其&KR0003;本扵此而諸君子之䏻知汝¶
<pb:KR4d0520_SBCK_004-16a>¶
霖者亦必以此而延進之吾見其顯逹有日矣因書¶
以勉其行¶
　　湘中廖如川談三命序¶
川之為水逹矣湘中廖子以如川自&KR0197;䏻以人始生¶
年月日時推五行生克制化言休咎當代公卿大夫¶
皆神其術毎至処倒屣接膝無虚日常語㒒以晚&KR0010;¶
當小康㒒不敢必也廖子屢言之㒒請以川字為觧¶
曰昜凡言利沙者七卦皆済險之謂也而先言亨貞¶
後言利&KR0881;者二需大畜也先言利&KR0881;而後言利貞者¶
二奐中孚也不言利貞而言利&KR0881;者益也言利&KR0881;而¶
言君子貞者同人也言元亨而言利&KR0881;者蠱也夫同¶
<pb:KR4d0520_SBCK_004-16b>¶
人人所同也宜利君子之貞矣蠱則懐&KR0333;之象也而¶
言元亨何㦲天運循環壊則復治故君子以振民育¶
徳為治已治人之先若蠱之上九則是君子不偶扵¶
時而自守者也今廖子&KR0001;與談者多時之逹官顕人¶
其吉凶休咎固在扵五行之推而其臨事也抑貞而¶
後濟乎抑濟而後貞乎僕不偶者也不利貞亦不利¶
&KR0881;廖子其有以教之書以為序¶
　　送強仲賢之京師序¶
國家承平垂七十年治教休明百度具張而&KR0145;士之¶
科尤廣凡入官者首以&KR0043;衛近侍次以吏業循資盖¶
近侍多世勲子孫吏業多省䑓舊典自此或以科舉¶
<pb:KR4d0520_SBCK_004-17a>¶
或以保薦内則省䑓院部外則路府州縣咸以&KR0010;月¶
計遷九品分班森布天下可謂盛矣而百家九流之¶
人亦雜出扵其間豈遴選之多而士之所以求進者¶
亦不専以儒術歟古者為官擇人今則因人授官古¶
者選官侍&KR0025;今則侍&KR0025;出官古者郷貢里選今則㱕¶
官郷里此漢世&KR0145;士之雜流弊至此而人不之察故¶
毎有僥倖之心而奔競之習相踵矣吾友強君仲賢¶
盛年而多材善學而䏻事是宜與搢紳士子頡頏扵¶
鴛序者也獨惜其處江湖之逺無相與薦起者今強¶
君挾其所有&KR0005;趍京師而觀廟堂王公之偉噐聴翰¶
&KR0080;名師宿儒之論議而有感發焉則仲賢之學益進¶
<pb:KR4d0520_SBCK_004-17b>¶
所謂仕優則學學優則仕吾見其入仕之階由是始¶
也由是逹也幸毋昜其&KR0004;志¶
　　送傅文&KR0054;之京師序¶
至正六年秋故海道都&KR0519;運萬户&KR0019;公之子文&KR0054;將¶
以世&KR0315;趍京師来求贈言扵徳潤辭不&KR0023;乃勉為之¶
言曰古之任子即書&KR0001;謂賞延扵世詩言徂賚孝孫¶
者是也至漢則劉向韋元成唐則韓滉李徳&KR0073;皆以¶
名卿之後䕃&KR0024;入官其材識超冠志行卓絶皆見稱¶
扵前史後世可&KR0145;法焉今玉田傅氏緜厯世系蝉聮¶
冠組六世祖仕遼為名進士及其再傳或典三禮或¶
登芸閣或建節行部二百餘年聞望益著至萬户公¶
<pb:KR4d0520_SBCK_004-18a>¶
歴仕清朝&KR0140;登顯要自同知&KR0335;守拜監察御史僉憲¶
江東出守饒州晚登&KR0519;府卓然清慎明約所至有氷¶
蘖声公暇則課子誦詩讀書家法益嚴整盖其&KR0001;訓¶
者有素也今公之子文&KR0054;清慎謙約彬彬不墜家声¶
是真可以紹箕裘矣今&KR0005;登仕版服官政傅氏之素¶
所聞見固不待㒒言然近世習俗澆漓吏姦民猜非¶
一言可盡文&KR0054;苟䏻盡心扵民情吏弊益知閭里姦¶
邪審察是非誌之扵心他日莅官臨政則發扵断由¶
是擴而充之則傅氏之業益昌大而世澤之滋扵是¶
乎在王太史所謂髙門之于三槐之王有所徴矣遂¶
書以爲序¶
<pb:KR4d0520_SBCK_004-18b>¶
¶
存復齋文集卷之四¶
