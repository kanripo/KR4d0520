# -*- mode: mandoku-view; -*-
#+TITLE: 存復齋文集
#+DATE: 2015-09-12 00:39:20.384760
#+PROPERTY: ID KR4d0520
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB08n0644-006存復齋文集-卷六.
<pb:KR4d0520_SBCK_006-1a>¶
存復齋文集卷之六¶
　　　　元征東儒學提舉雎水朱徳潤澤民著¶
　　　　　　　　　　　　　　　曽孫夏重編¶
　　　賜進士湖廣按察使東吴項璁彦輝校正¶
譜傳¶
　朱氏族譜傳序¶
昔周封曹末扵邾子孫去邑以朱為氏厯世既久源¶
長&KR0128;别支為百宗不可殚㝷其緒惟吾朱氏世系睢¶
陽宋朝議大夫兵部郎中贈司農少卿徳潤九世祖¶
也&KR0004;逺祖仁&KR0100;在唐咸亨中&KR0046;居于亳&KR0025;祖敬則累¶
官至正諌大夫兼&KR0113;&KR0038;史至十世祖漢賔事梁太祖¶
<pb:KR4d0520_SBCK_006-1b>¶
厯滋滑宋亳曹五州刺史贈太子少傅謚貞恵五季¶
艱難徏居睢陽宋景祐中九世祖貫積官至右司諫¶
進兵部郎中致仕偕杜祁公燕申睢陽爲五老㑹宋¶
人圖之七世祖喬年以&KR0038;子&KR0101;直講進郊社令六世¶
祖椿年入金爲國子校勘轉太常丞五世祖源潜&KR0046;¶
弗仕時金泰和中淮蔡擾攘四世祖直閣公子榮南¶
奔渡江年甫六嵗&KR0004;抵&KR0050;&KR0461;津舟人需渡錢無有因¶
爲竹篙拄堕江津俄而舟過丹陽公亦登焉舟人驚¶
訝問所以得渡公曰附舟拖来矣衆咸歎異同渡僧¶
&KR0098;謙因携以詣呉郡守賈青青故慶暦相賈魏公之¶
孫也實與朱氏世&KR0443;乃俾托居扵史元長家及長好¶
<pb:KR4d0520_SBCK_006-2a>¶
讀書貧無以養時販繒自給寳慶&KR0004;為江州文學仕¶
止朝奉郎直祕閣此朱氏渡南之始傳也再傳而曽¶
祖大有仕止實録院&KR0113;撰三傳而祖應得仕止太學¶
正四傳而至考瓊&KR0038;朝&KR0004;授無錫縣學敎諭又調長¶
洲學諭即謂人曰吾家世儒冠自前代以来俱稱清¶
白今為學職而禄簿不贍豈&KR0005;&KR0145;諸人乎遂&KR0046;居教¶
授不出専&KR0052;之睱至遺文小史隂陽卜筮之書靡不¶
周覧元統中卒扵家至徳潤凡五傳焉嗚呼禮以大¶
宗小宗之别著為大令而族属之三&KR0025;再&KR0025;同堂者¶
則又盡扵緦麻然則大宗之家雖五世絶族者亦為¶
之齊衰三月則始祖者雖百世祀可也若夫嵗月之¶
<pb:KR4d0520_SBCK_006-2b>¶
悠久土地之遐隔仕止之異涂繆迷其宗族者有矣¶
今則以其在譜者緒其傳有銘誌者記其行事述為¶
小傳自少卿而下凡八人使吾朱氏之子若孫閱譜¶
而得其傳閱傳而知其行事庶乎嵗久之不忘而&KR0137;¶
有䏻聞風而作興者則亦朱氏之有人焉泰㝎元年¶
嵗甲子正月&KR0004;七日曽孫朱徳&KR0243;序¶
東陽桞貫填諱¶
髙祖諱貫字貫道世本毫人五季徙家遂為睢陽人¶
少警敏嘗讀書一覽&KR0186;不忘明道中登進士第積官¶
至右司諌進兵部郎中治平中贈司農少卿公愽學¶
有識度常上書言治道謂賢愚不當並処若賢者在¶
<pb:KR4d0520_SBCK_006-3a>¶
位則小人亦化為君子如蓬生麻中不扶自直上嘉¶
納之又言方今四方粗安然非謂太平也何則北有¶
强鄰西有叛虜數擾内地兵疲于外民竭扵内而廷¶
臣晏然自以為太平往年西師大舉州郡虗耗設有¶
乗弊而起雖善治者不䏻料其後也况秉樞　臣與¶
戚里同事忠勇之臣不得盡力邉隅此陛下所宜深¶
慮而明㫁也上奨諭之擢右司諌慶暦中&KR0005;大用為¶
言者忌遂以兵部郎中&KR0241;仕退居睢陽偕祁&KR0038;公杜¶
衍司農卿畢世長禮部侍郎王渙駕部馮平為五老¶
㑹宋人形扵繪事歐陽公為之賦詩皇祐中卒年八¶
十九子喬年¶
<pb:KR4d0520_SBCK_006-3b>¶
八世祖喬年字公夀以䕃&KR0024;為太廟齋郎少英爽自¶
&KR0018;數上書言事為&KR0038;子監直講以毋憂結庐睢水村¶
躬耕五年倅劬骨立再起為郊社令卒年五十六子¶
椿年¶
七世祖椿年字崧之金天徳中海&KR0092;王南征盡有淮¶
蔡之地大定中公以選試&KR0052;義中格授&KR0038;子校勘文¶
字三年轉太常寺檢討因議封事不合乞㱕田里十¶
年將有事南郊起復為太常丞上所撰郊祀禮書其¶
略曰人主事天所以崇報本也若幣帛犠牲儀衛音¶
樂過奢則煩民而瀆神&KR0001;費甚廣矣古者掃地而祭¶
蒲藁越席陶噐匏尊而䏻格神祈天者以盡誠敬故¶
<pb:KR4d0520_SBCK_006-4a>¶
　也後世禮文滋多而誠敬甚闕盖非報本之義也世¶
　宗納之尋轉掌&KR0038;史判院事卒年七十三子源¶
　六世祖源字昌本介潔不群嘗閉户讀書數月不交¶
　人事出謂人曰吾&KR0001;斈者古賢人事何暇與若軰言¶
　稍出復閉户如&KR0004;然少嬰疾金承安中卒年三十五¶
　子子榮¶
　五世祖子榮字公顯晚&KR0197;信庵少機警對人似不䏻¶
　言金泰和中淮蔡擾攘公年甫六歲&KR0025;居人南奔至¶
　揚子西津舟人需渡金無有因為竹篙拄堕江津俄¶
　而舟抵丹陽公躍而登焉舟人驚訝問得渡意公徐¶
　曰附柂来矣众皆嗟異同渡僧&KR0098;謙竒之携&KR0855;吴郡¶
<pb:KR4d0520_SBCK_006-4b>¶
守賈青得&KR0009;育于史元長家及長好讀書貧無以為¶
養時販繒自給寳慶&KR0004;詣行在所上書言時政授&KR0025;¶
政郎江州文學又言方今邉隅之臣常受制扵総領¶
官或不諳軍旅者&KR0052;畫之際&KR0186;成齟齬自今巳後朝¶
官雖帶総領亦須諳練軍事庻㡬調度合宜况邉庭¶
之上民情未浹險祖永知而&KR0186;易守臣此皆措置失¶
宜也書再上時相難之不報三年轉左蔵提轄進直¶
祕閣咸淳中因論事忤賈似道送大理寺問得祕書¶
家鉉翁力辨免然猶以㱕正人安置淮西至元十三¶
年江南㱕附公㱕卒扵吴年八十三子大有¶
曽祖大有字應之性嚴毅雖盛暑冠帶不裭景㝎中¶
<pb:KR4d0520_SBCK_006-5a>¶
㳺藝郷校赴部用黄甲免試授太學録録書言方今¶
川口襄陽淮陽三鎮粮草不&KR0071;而兵多疲弱宜遣㳂¶
邉州郡逓送粮草使持重之人深溝髙壘收丁壮為¶
守禦計設有北軍至堅壁不動則逺来之众前進則¶
有後顧之慮退保則不䏻久&KR0020;自觧矣書上賈似道¶
以為切巳不報既而似道謂曰汝賈門壻也何言事¶
若此公荅曰某故賈魏公昌朝孫壻也由是似道益¶
銜之竟誣以事籍其家送大理寺問得祕書家鉉翁¶
力為之辨遂以㱕正人安置淮西至元十三年王師¶
駐維陽公即着青衫乗白馬&KR0563;詣軍前伯顔丞相以¶
為宋探馬俾引至前公具言似道悮國失信忮害忠¶
<pb:KR4d0520_SBCK_006-5b>¶
良故某得至此時平章尤公亦在因曰朱某宋名士¶
遂堅欲爵之公辭以仕宦非所&KR0133;但得正名義㱕田¶
廬&KR0085;矣南服既定丞相以尤平章至吴城凡宋所籍¶
朱某家産悉還之由是頗營業為&KR0046;居計晚愛内典¶
與阮登炳何䖏尹䓁結華嚴㑹大徳三年冬忽說梵¶
網曰予其逝矣熏沭危坐中宵合掌脫去年七十七¶
子應得¶
祖應得字仁仲聡敏有材幹事親至孝㝎省之暇議¶
論古今父子自為知巳咸淳庚午以上舍生㑹試授¶
祕書省檢閱文字再授太學正以父言三鎮事忤賈¶
似道安置淮西至元十三年江南㱕附後復吴中&KR0046;¶
<pb:KR4d0520_SBCK_006-6a>¶
居儒司以學校廢薦起提調學事改營廟學祀孔子¶
使(諸/先)㳺&KR0084;詩&KR0052;邑子偉之學既成即復㱕&KR0046;&KR0137;&KR0134;之¶
在曰燭之寳巴之聲中牟之芻遇未遇彼何心㢤又¶
曰人生一夣水齊而汨火盡而傳天得也大徳五年¶
卒年五十四子瓊¶
老瓊字廷玉襁褓中随父祖間&KR0028;淮椘得復㱕吴年¶
二十五儒司薦為無錫縣學敎諭又調長洲學諭嵗¶
餘謂人曰今世仕禄不&KR0085;養㢘&KR0005;學而&KR0145;諸人乎抑¶
自營以資其生乎遂関門與諸生講授三十年不出¶
城府専&KR0052;之暇至百家子史隂陽卜筮之書靡不周¶
覽聞人有䏻學如不及窮老益堅至弗遑暇食遂與¶
<pb:KR4d0520_SBCK_006-6b>¶
世事日薄一室罄然陶噐琴書外無長物嵗久人持¶
去亦不較性踈坦毎㳺林泉佳処遇樵人牧子即與¶
忘情談咲終日清貧晏如也三山劉宗師贈&KR0197;明復¶
先生晚䆒易傳作先天後天八卦互属之圖明動靜¶
&KR0046;顕屈伸之理占嵗時豐荒&KR0040;&KR0665;祥祲悉有徴驗至¶
順元年嵗庚午秋積雨後屋㟁崩忽謂徳潤曰明年¶
嵗在辛未幹金攴火火弗勝水民其災乎然吾大限¶
亦與嵗君併吾其弗攴矣曰来儆汝髙材博斈身之¶
勞也令聞廣譽忌之招也謙之&KR0143;曰人道&KR0086;&KR0313;而好¶
謙節之&KR0143;曰節以制度不傷財不害民凡人欲之過¶
者本扵奉養之厚也先王制其本以節之復天理也¶
<pb:KR4d0520_SBCK_006-7a>¶
然久扵其道者其惟恒乎以之&KR0113;身其惟復乎汝其¶
誌之吾家世儒冠先世渡江以来遭家多故不絶如¶
綫百年丘隴汝其保之汝毋兆在坐甲向庚前望有¶
水在艮之坤有剥復之象焉順而止之&KR0001;以觀象七¶
日来復利有攸往若順而守之其有復興者乎但隴¶
抱隂防隂險忌然吾擇之審矣宜弗踰此噫造物者¶
生我我亦與造物㳺耳葬祭之禮汝其勤之徳潤泣¶
拜曰敢不惟大人之言是聴至冬得寒疾明年春正¶
月卒年五十八¶
　　趙承旨䟦睢陽五老圖¶
五老遺象儀刑儼然觀之使人肅然起敬朱氏子孫¶
<pb:KR4d0520_SBCK_006-7b>¶
而䏻保之真盛事也吳興趙孟頫書¶
　　虞伯生學士䟦¶
歐陽公次韻謝借觀五老詩云脫遺軒冕就安間笑¶
傲丘園縦倒冠白髪憂民雖種種丹心許&KR0038;尚桓桓¶
鴻&KR0256;得路髙難慕松老無風韻自寒聞&KR0003;優㳺多唱¶
和新篇何惜&KR0030;圖看當時君子其敬愛想慕固巳如¶
此况二百數十年之後併得瞻拜五公遺象扵一日¶
豈勝幸&KR0133;乎想見其髙節盛徳㕘合扵治安極盛之¶
日三代之下不亦鮮乎卷尾諸公所䟦皆南渡名卿¶
賢大夫觀其書而思其人則有感慨係之者矣按䟦¶
語淳熈以前在畢氏紹熈以来在朱氏今㡬二百年¶
<pb:KR4d0520_SBCK_006-8a>¶
　仍扵朱氏之曽孫徳潤見之信乎有徳者必有後也¶
　歟泰㝎乙丑十月一日蜀郡虞集書¶
　　　汶上曹元用馬祖常拜手敬觀¶
　　　　廣平程鉅夫拜觀¶
　　　　姚燧　馬喣　元明善¶
　　　　致和改元八月晦河東劉&KR0384;天台周仁榮宛¶
　　　平曹鑑蠡吾鄧巨川同觀于吴福孫樂善齋¶
　　　　氷&KR0109;久之謹識¶
　　　　天暦巳巳清明日濟南韓鏞題于弼教堂¶
　　　　至順三年四月十二日宛丘趙期頥拜觀¶
　　　　至元六年後庚辰嵗西夏斡玉倫徒拜觀¶
<pb:KR4d0520_SBCK_006-8b>¶
　　　至元七年後辛巳嵗春二月八日白野泰不華¶
　　　觀于吴郡朱徳潤之集古齋¶
　　　汴叚天祐敬題¶
　朱氏故兵部郎中&KR0241;仕諱貫在五老中其次四㑹圖¶
　時年八十八其孫後以金兵迫逐渡江僑居姑蘇今¶
　曽孫徳潤復以藝文逰搢紳大夫間世澤之滋扵是¶
　乎在東陽栁貫題¶
　嘗讀睢陽五老詩喜&KR0025;遺像見光儀青雲事業俱休¶
　謝白首衣冠各旄期喬木故家今尚在髙山景行有¶
　餘思千秋萬古丹青在珎重仍孫為刻碑晋寧張翥¶
　　　後學王守誠拜手¶
<pb:KR4d0520_SBCK_006-9a>¶
五老衣冠圖盛事丹青未數上&KR0466;烟典刑如在八九¶
十宴賞以来三百年珎重當時人物論風流在世子¶
孫慱悠悠㡬度東門市&KR0132;徳令人敬儼然俞焯拜題¶
睢陽五老並虗邪近代衣冠捴不如千載髙山存景¶
仰憶&KR0025;湓浦望匡廬湘人李祁書于范氏之義庄¶
嘗思拜觀五老圖象来吴中乃&KR0023;瞻拜扵朱公之孫¶
徳潤文房豈不榮幸㢤詩云㳤人君子其儀不忒其¶
儀不忒正是四&KR0038;杜夲敬題¶
右宋睢陽五老小象一卷當昭&KR0092;盛治之時人物不¶
减三代五老髙年雅望吿老燕居適同里閈遂為嘉¶
㑹圖而&KR0084;之以為衣冠盛事距今三百餘年儼然如¶
<pb:KR4d0520_SBCK_006-9b>¶
生&KR0092;谷變興獨吴中朱公之曽孫徳潤能寳蔵之徳¶
潤嘗以才學選為提學官時出此卷扵搢紳間因以¶
自勵予分省中吴&KR0023;拜觀焉扵乎文獻逺矣朱氏¶
萬子孫其永保之番陽周伯竒敬書¶
　　右五老圖譜故宋楊誠齋范石湖諸名公題䟦¶
　　另有集卷不刻于此後學朱徳潤拜手敬書¶
存復齋文集卷之六¶
