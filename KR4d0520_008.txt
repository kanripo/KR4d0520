# -*- mode: mandoku-view; -*-
#+TITLE: 存復齋文集
#+DATE: 2015-09-12 00:39:20.472204
#+PROPERTY: ID KR4d0520
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB08n0644-008存復齋文集-卷八.
<pb:KR4d0520_SBCK_008-1a>¶
存復齋文集卷之八¶
　　　　元征東儒學提舉雎水朱徳&KR0243;澤民著¶
　　　　　　　　　　　　　　　曽孫夏重編¶
　　　賜進士湖廣按察使東吴項璁彦輝校正¶
　詩¶
　　錢塘江楼晚眺¶
烟光凝逺墅雁影逐還潮今古凭䦨意夕陽紅未消¶
　　陳&KR0335;二首¶
濟河通汶水逺𣗳逼陳㽞將相布衣極何須萬户侯¶
古木撑頽㟁奔流出逺灘廟謀開國後平易近民難¶
　　邂逅¶
<pb:KR4d0520_SBCK_008-1b>¶
邂逅得傾盖江邉逢故人班荆無别話長記曲江春¶
　雙松¶
𩀱松𠋣磐石風雨太山阿忽化蒼龍去叅天節㮣多¶
　　黄子文製筆¶
山人&KR0350;兎群曉踏南山雲兎罝不脫頴製作中書君¶
　　晚春即事¶
桞絮&KR0116;春㱕&KR0127;&KR0313;着処飛東風好收拾莫遣墜征衣¶
　　又¶
誰道林鶯老金衣薄更新春来復春去老却看鶯人¶
　　又¶
春睡倦不醒午鷄聲喚囬百年心上事㡬欲夢中来¶
<pb:KR4d0520_SBCK_008-2a>¶
　　又¶
栁絲繰十丈蘸水綠條鮮何事江邊客相過不繫船¶
　　又¶
春情撩客情離思毎相縈春去九垓外客行多少程¶
　　賡龔子敬先生十清詩¶
　　　無弦琴¶
虞舜配五行文武加七弦作樂苟非聖一&KR0093;不敢懸¶
　　　磈石硯¶
落星一誤化突兀書窓前玄雲和墨汁容我筆如椽¶
　　　藜藿&KR0741;¶
聖賢訓萬世藜羮猶不糝彼餮食萬錢安知&KR0188;味淡¶
<pb:KR4d0520_SBCK_008-2b>¶
　　　竹几書¶
篔簹破新管簡筞勞前功何似慿青几箋詩論&KR0038;風¶
　　　虀瓮氷¶
杵凍雖受辛和羮非&KR0517;畦醉中嚼寒玉未敢論醯鷄¶
　　　磁瓶粥¶
　　　　　學苦甘食淡不學　鼎食有餘憾¶
　　　魚油燈¶
觧以充口腹脂以然膏油揚輝對黄卷終焉弗吞舟¶
　　　榾柮火¶
手斸茯苓根煉藥&KR0049;丹光擁爐夜向子一氣回春陽¶
　　　茅屋霜¶
<pb:KR4d0520_SBCK_008-3a>¶
十月寒氣肅編茅&KR0024;陰漏青女莫散威初陽在林岫¶
　　　柴門月¶
團團荆扉月影轉如縷金夜深啟門坐清光滿長林¶
　　團扇古木自題¶
紈扇何皎潔團團無纎翳聊揮古木枝换却月中桂¶
　　秋林平逺扇圖¶
碧樹逺林杪西山爽氣浮微官抑何絆不及謝公遊¶
　　泊梁溪¶
輕篙掛簑笠野岸泊扁舟醉裏不成睡一天風雨秋¶
　　漁釣¶
林陰多宿雨藻密聚寒魚野客忘漁釣停橈晝讀書¶
<pb:KR4d0520_SBCK_008-3b>¶
　　十四日泊安陵¶
廣川六百里驛道上皇州紫極星辰近黄河日夜流¶
村明深夕大灘泊過年舟明發乗車去逢人說浪逰¶
　　題撫琴士女¶
纎纎柔荑手為君理素琴閒作求凰操早嵗得知音¶
婉容更清歌願結百年心含情語夫子莫待白頭吟¶
　　誦書¶
筓年受傅訓朝夕誦母儀進御鏘鳴玉娩順禮無違¶
雞鳴思勸戒衿纓備行辭千金聘窈窕今古有班姬¶
　　倦織¶
處女顔如花懷春出庭户明粧落飛鳥纎腰如束素¶
<pb:KR4d0520_SBCK_008-4a>¶
層城歡未合蛾眉空惹妬織成囬文詩紗窓倦機杼¶
　　佩巾¶
妾聞古貞女委身期百年白璧雖重寳凛焉弗移天¶
秋風日夕至班扇䏻乆持安得巾箱寵貯妾黄金閨¶
　　和龔子敬先生逰春韻¶
烹泉熱旨酒坐石得嘉賔好鳥時鳴晝幽花不放春¶
山遺今古事詩著往来人楚地龔夫子諸生　問津¶
　　汨淮隂¶
淮泗分南北西源接漢陽離離雲𣗳晚索索水風凉¶
兩晋誰真相三齊悮假五虚名&KR0085;自感臨素寫秋塘¶
　　逰吴江懐陸子順¶
<pb:KR4d0520_SBCK_008-4b>¶
　昔同書畫舫山水弄清暉共泛澄江曲相携竟日㱕¶
　壷觴随処樂鴎鳥狎人飛黄鵠乗仙去青㝠振羽衣¶
　　　送荅罕同知之南雄¶
　秋風吹岩谷客子將何之下有虎豹林上有猿猱枝¶
　懐噐報明主不畏路險𡾟只愁羊腸曲世道不可夷¶
　　　送吴思可平章朝京¶
　徴車出鳳池几杖賜扶持朝野太平日功名全盛時¶
　掖垣資議論樞府藉綱維國本宜端固商山起未遲¶
　　　贈黄竹村老儒畫梅竹¶
　烟水盱江𣺌丹陽度雪寒久憐梅淡泊先問竹平安¶
　夜月清詩思春風彩茟端北来知巳少嵗莫欲弹冠¶
<pb:KR4d0520_SBCK_008-5a>¶
　　送周元礼任福州蒙古學正¶
九譯同文日三山貳教&KR0004;且陳平塞筞莫&KR0688;訓蒙書¶
海近閩音雜雲蒸雁字踈嶺梅官路栁惜别意何如¶
　　題唐明皇幸驪山圖¶
驪山西北髙萬乗東南至霓旌蒼翠中閣道丹青裏¶
憶昔上林逰春寒多並轡羯皷召花奴黄門催力士¶
霓裳曲未終驚動漁陽&KR0016;¶
　　對月¶
雲間一片月照我&KR0013;素襟為持一樽酒聊成對月吟¶
月雖不觧飲我来意自深喬松引長風吹作絲篁音¶
瑤光映几席六合清沉沉情舒物理暢萬古同兹心¶
<pb:KR4d0520_SBCK_008-5b>¶
　　讀書¶
憶&KR0004;垂髫時讀書義微&KR0252;豈知禮法貴衣冠自虞唐¶
嵗月忽云邁牡年無寸長幸逢堯舜君謳&KR0084;樂時康¶
窮逹固有命為學當自强¶
　　山水圖詩呈觧之昂御史¶
山川結&KR0149;根厚地秉隂竅神功自模範嵲屼起双嶠¶
層巒𠋣天&KR0271;仰盻絶飛鳥嵐光變氣&KR0049;草木通深窈¶
東山吾舊㳺紈素記行藁平生丘&KR1087;情藉此寫懐抱¶
荆関竟巳矣咞吮豈真好㑹當躡丹梯共登天門道¶
　　立春¶
條風嘘众物&KR0004;日映千山夜半天杓轉春&KR0025;地底還¶
<pb:KR4d0520_SBCK_008-6a>¶
葭&KR0069;飛玉律彩勝簇銀幡南極農祥正東郊牧政頒¶
土牛迎戯仗門貼寫斕斑和氣存吾道人情属大官¶
毎看時序屇更&KR0116;世情艱莫惜杯中物歡酬一觧顔¶
　　次方𠦑淵先生自趙屯㱕城中韻¶
晨發趙屯路郊務&KR0154;勝紀扁舟轉重灘棹激浪還氾¶
村深鷄競鳴時見出農耜楓林宿靄收茅屋炊烟起¶
依稀逺江湖漸&KR0116;近城市逢人問㱕程舟子行且喜¶
𪧐雨起新漲兼葭沒秋水思倦名利涂醒心甘洗耳¶
先生棄儒冠髙蹈出郷里優㳺吴楚間生事丹砂裏¶
壮年厭丗紛嵗莫少知已欲拂珊瑚竿東&KR0538;釣青鯉¶
學仙終難期世事那有巳得錢聊問道垂老無妻子¶
<pb:KR4d0520_SBCK_008-6b>¶
故人懐千金豈念固窮士¶
　　二月廿日夜夢侍先妣¶
仲春忽巳屇暖氣欝書房良宵獨無𥧌思親情懐傷¶
夢寐見我毋&KR0013;服羅衣裳手憑古書按嘱以養親方¶
無我如生日又如久别離一慟忽驚覺涕泪縦横揮¶
恨無返靈術聊慰九原思九原不可作逝者長如斯¶
　　又¶
人生天地間生死何&KR0252;&KR0252;死者不可返生者徒悲傷¶
朝菌與夕　秋實與春芳轉丗如夢寐念此理固常¶
&KR0133;求長生訣採薬尋仙侣&KR0178;此復空言修煉抑何&KR0024;¶
我生&KR0004;無有此道不可語悲歡随情逐懐親心獨苦¶
<pb:KR4d0520_SBCK_008-7a>¶
　　伯勞捕雀詩寓太湖張君用林亭賦𫠦見¶
長林松蘿交众鳥鳴未息伯勞飛轉低徤翮掠寒&KR0068;¶
微生亦姦險毛羽空顔色蒼雀不驚猜飲啄共林隈¶
風&KR0127;暮人靜逼雀下蒿莱側身奮一攫&KR0976;血向寒&KR0069;¶
嗟尓百勞鳥宻口懐劒腹尓不鷹其毛食彼同𩔖肉¶
我曹良君子勿蹈險人屋請作伯勞詩聊以敦薄俗¶
　　送馮海粟待制入京¶
人生百年間㑹面䏻幾何昔年送公去氷雪滿長河今¶
年送公去堤栁青婆娑春塘𣻌&KR0127;舸曉日生微波¶
柔櫓数声動逰子行不&KR0084;夢随征帆去思逐春流多¶
落花粘空樽錯落金叵羅聚散未&KR0085;道且使朱顔駝¶
<pb:KR4d0520_SBCK_008-7b>¶
　　又¶
大鵬㪯千里四海爲&KR1083;渦六翮振天表天門髙嵯峨¶
安得上天去爲公駐義和請照孤心丹未管双髩皤¶
众子不觧此徒以測海蠡我想古先&KR0530;言論耿不摩¶
物論自紛雜天理終無它何當附長楫相與扣絃&KR0084;¶
　　寓武林聞失火¶
九月五日夜抱衾方熟眠半夜聞傳呼廵官&KR0251;玉鞭¶
連街報遺火援救喧爭先老兵起驚訝烟熖上逼天¶
小桶灌滴水巨索相鈎連徤兒赱掠奪貧富分目前¶
孰云可撲㓕况非燎扵原錢塘輻輳地居䖏層楼巔¶
板墻不隔尺萬家手可傳一遭天禄災樂嵗如凶年¶
<pb:KR4d0520_SBCK_008-8a>¶
明朝出閭巷行聴老翁言火患尚可延輪官憂酒錢¶
　　延祐六年九月廿二日渡&KR0045;子江¶
驅車丹陽麓津吏迎晚渡擊皷動連艘楫急浪花舞¶
水深蛟龍蟄日落鷗鳥度金山山畔楼雙塔逾青楸¶
黄金鑄古像嵗月逐江流誰云限南北停橈&KR0084;壮逰¶
　　别後懐權賛善李仲思二宰¶
采采&KR0466;冬花夾道多荊菅驅車蹈前轍我㒒衣裳单¶
良集既巳定敢辭行路難懐人在東南嵗晏路㬅㬅¶
軒車来何睌凝睇登㠝岏蒼天雖咫尺安得生羽翰¶
幽居竟晨莫旅食惟加飡夜寒飄風𡨜水涸零露&KR0270;¶
相思不得𥧌起舞影蹣&KR1552;天垂四野靜落月金團團¶
<pb:KR4d0520_SBCK_008-8b>¶
　　　次韻陸友仁冩二首¶
　鐘声警晨思枕底宿夢醒盥罷出庭户众木髙亭亭¶
　細雨緑漸暗清飈滿中庭朱絃作還輟雅音誰我听¶
　安得附黄鵠携子&KR0466;蒼𡨕¶
　康粃醸糟粕众子醉未醒道義混薄俗荆榛繞閑亭¶
　不見仲山甫夙夜憂王庭不見桓𠦑夏&KR0084;箏良可聴¶
　古人不可見黙坐心𡨕𡨕¶
　　　和虞先生榆林中秋對月¶
　関前莭候早秋半毳衣出牛羊散原隰漸吿農務畢¶
　山空众木下棲鳥靜喧唧日昏在牽牛魄月如晝白¶
　茫茫覘六合况敢事一室仰&KR0026;浮雲變清暉易升沒¶
<pb:KR4d0520_SBCK_008-9a>¶
執筞登前涂秣馬俟明𤼵¶
月髙星蔵光天靜四山出炊烟㰸林墅群作向昏畢¶
物情&KR0004;無干浮生自啾唧征涂行復止鏡髪玄又白¶
人生身抱噐志老劍在室百年生誰存一士死不沒¶
兢兢&KR0466;霜榦幽花當春𤼵¶
　　大長公主府羣花屏詩¶
夾城遺芳㘽揺落及千年夫蓉發靚粧絶艶秋江邉¶
臨風拂羅幃紅裳擁三千素抱拒霜質亭亭赤城仙¶
曽携一枝去生綃記餘妍　夫蓉¶
四時各代謝兹花連月開微香挹晨露柔條迸春雷¶
宻葉蔽深紅蜀錦裁成堆妖柔垂無力𠋣架或徘&KR0422;¶
<pb:KR4d0520_SBCK_008-9b>¶
剪代去叢&KR0068;孤根當檻栽　月季¶
葵花承朝露檀心獨傾陽小葉護根蒂豐榦發春&KR0163;¶
飄如嵩山人被服黄羅裳芬芳随炎飈院宇日正長¶
及兹後衰態桂接秋風涼　黄葵¶
物&KR1167;𢙣緐夥冶花非羙姿長藤&KR0414;髙架小&KR0068;結叢低¶
可愛不可親蜂螫詎䏻依諸侯悮熢燧褒姒傾周基¶
既䏻紅照眼何用刺牽衣　薔薇¶
南山𤼵新茶吐蕚染猩紅滑葉硬有&KR0994;宻蒂連芳叢¶
層層&KR0004;日下皎皎隂崕中古澗瀉幽碧踈林捶松風¶
長嘯盧微君錦衣何彼穠　山茶¶
秋髙銀河瀉碧宇凈如洗飛仙自天来幻作白茶蕋¶
<pb:KR4d0520_SBCK_008-10a>¶
<pb:KR4d0520_SBCK_008-11a>¶
天香熏衣裳國色醉沆瀣魁為花中王麗出塵世界¶
京華競豪賞綉幙護春曬金瓶換新汲一朶貴無價¶
謫仙清平調彩茟入圖畫　牡丹¶
雨餘鳴蜩歇众綠欝隂翳綃囊䠞紅巾光熖當林麗¶
映日蕚先皺臨風葉如綴秋深薦紅實顆裂排皓齒¶
祗應乗槎客天上得先味　石榴¶
退官陶靖節送酒白衣来黄花厭土色化為清白㘽¶
寒香當獨酌晚節共徘徊籬邉無俗客甕下有餘醅¶
九日百年醉一生䏻㡬廻　白菊¶
　　次韻貢仲章學士題仙山圖¶
浮生三十餘失志堕塵鞅南吴與北燕𫠦厯如翻掌¶
<pb:KR4d0520_SBCK_008-11b>¶
山中猿鶴期别路成榛莽瑤草霜未凋靈芝日應長¶
久䦨東王公御氣九霄上縹緲星霞&KR0322;虚室絶華想¶
欲&KR0025;道無因寫此&KR0009;清曠¶
　寫懐次賀伯京提舉韻¶
四時更代謝人事増束約百卉春巳榮嚴霜秋復作¶
孤身処世間元氣鼔一橐心行既不悖俛仰終何怍¶
凭髙獨回首微雲度&KR0705;廓¶
門前官何水凍觧春流急河流無停時客行亦汲汲¶
物役豈有程人情自相及請觀醉人&KR0084;感憶醒時泣¶
何時心無縈靜看山雲入¶
　　古意¶
<pb:KR4d0520_SBCK_008-12a>¶
無塩生齊東短髪沒双臼有容不&KR1277;飾有志不&KR0127;就¶
終日在閨閫麻枲不紈繡一朝黄金聘去作齊王后¶
自謂出世材寧知天下醜黄金豈不貴更問齊王意¶
聘徳不聘容王心肎同羙恩禮雖云厚或&KR0178;中道棄¶
苟無双翟車寧死不求配¶
　　又¶
莫學秦羅敷悲&KR0084;陌上桒懐春奔士誘年壮巳&KR0432;房¶
莫學霍里妻冶容當春愁良人逺行邁徒聞怨箜篌¶
孟光起不&KR0133;舉桉孰眉齊妾請自求配&KR0133;作梁鴻妻¶
古人重内則自求&KR0178;非禮匪斧難伐柯妾心不得巳¶
蕩子&KR0178;薄倖貴人&KR0137;多忘願因良媒結請寘白璧双¶
<pb:KR4d0520_SBCK_008-12b>¶
　　十二月臘日雪¶
雲寒氣髙浮衾暖睡正熟児童報雪飛咲我起不速¶
欣躍不懼寒中庭就盈掬對此乃自咲重裘肌生粟¶
随風正飄颻無声篩塵玉勿為一冷憚巳欣田家卜¶
須&KR0119;氣轉和化作雨声續雨声亦消歇晴光在佳木¶
天意竟周旋下有貧民屋¶
　　石民瞻山圖¶
女蝸錬五色大磈&KR0024;不牢至今西天首天近山常髙¶
嵳峩蒼雲表百鳥不敢巢仙人十二樓城𨶕金岧嶤¶
下連丹砂井皓氣冲𡨜&KR0705;似聞笙竽韻有客醉仙桃¶
採芝者誰子霞冠赤霜袍手持長年書邀我同逰遨¶
<pb:KR4d0520_SBCK_008-13a>¶
　我今胡不樂失志在蓬蒿思仙不得去作圖謝塵囂¶
　終當訪王子跨鳳騰九霄¶
　　　逰西山作¶
　宛平佳山水厯厯蟠心胸偶登群峰頂下瞰青蓮宫¶
　長松騰翠蛟古磴妥垂虹雲開扶輿氣翕忽如仙蹤¶
　我来方醉後逰覧徹九重長嘯出林杪振&KR0209;揚天風¶
　&KR0133;同安期生携手凌昊窮¶
　　　泛太湖訪友¶
　扁舟去何所𣺌𣺌太湖隂依依桒梓村拍拍枕寒潯¶
　飛雲入遐睇鳥道横青岑篙師戒勿渡柔櫓力不任¶
　我身雖骨立未肎折壮心放船當中流浩&KR0084;激清音¶
<pb:KR4d0520_SBCK_008-13b>¶
何當&KR0013;宫錦𠕅作峨嵋吟¶
　季宗攝窠石圖¶
髙坡俯長流八月氣巳肅踈林懸古藤脫葉下喬木¶
終然抱髙節嵗晏凛如玉及兹霜霰繁斧斤在空谷¶
㑹令柱天𨶕偉耀驚世目¶
　為張疇齋承&KR0562;作仙山晚渡¶
十月之交朔風其飄我来自南于以逰遨清霜着喬¶
榦落葉洒江皐野橋駕略杓蒼石浴寒潮客子莫檐¶
簦蹀躡上&KR0127;舠澄江靜可渡不惮前山遥聞有列仙¶
人煉玉遺丹膏鳯音雖𡨜寞素鶴可相招&KR0133;㝷長生¶
道白日登雲霄¶
<pb:KR4d0520_SBCK_008-14a>¶
　　挽王丘璋¶
喬喬王松軒矯矯野鶴姿白盻睨世交劲氣不肎卑¶
平生博物志妙列古鼎&KR0212;左右紛圖書及死乃獨㱕¶
人生真如&KR0009;薤露誠易稀𫠦貴在名節不與身同&KR0549;¶
尊酒酹清魂我曹且勿悲川流豈可挽逝者長如斯¶
　　題拙作小圖¶
碧山髙隂涔老𣗳立突兀嵐光凝曉&KR0049;𨼆見蒼林宻¶
空谷有佳人胡寧欲行役¶
招提抱層嵓欄楯出虚逈微微宿靄收轉見蒼林静¶
客子更何之扶笻躡雲磴¶
　　題金奉禮𫠦蔵浮玉峰¶
<pb:KR4d0520_SBCK_008-14b>¶
玉京在天上城闕如銀山大璞不忍鑿流落扵人間¶
白帝亦下令豈敢涴一班曽分扶輿氣下照百&KR0017;姦¶
中堂晝𡨜𡨜庭户生芝蘭瞻此英&KR0243;姿寳如脫塵寰¶
赱也山澤癯姑焉集衣冠他年學飛仙納此大寳丹¶
　　得家書¶
郷関隔万里執筞遼海東山川何&KR0705;廓草木撼霜風¶
中原有兄弟貽我書數封離别皆不道努力强吾宗¶
回&KR0026;親舍下白雲正重重¶
　　夀安山呈拜相¶
嶽宗鎮下土降神生賢輔巍巍千尋髙偉作天一柱¶
觸石起浮雲濟民&KR0904;甘雨木茂鳥翔集溪深魚逰聚¶
<pb:KR4d0520_SBCK_008-15a>¶
佳氛凝四時勝境環百武行樂雖巳众陳迹厯可數¶
仲尼登東山諸葛吟梁父人生駒𨻶耳忠孝事明主¶
&KR0154;以寫勲名丹青耀千古¶
　　為儀鳳山作¶
物&KR0149;不自顕鳳&KR0006;在山楸文章日益著律呂音相求¶
山川何岧嶤揺落関河秋征鴈度空碧烏鳥滿林丘¶
仲尼久巳徃郊薮誰䏻&KR0335;行看太平日君臣恊成周¶
瑞世當一見孤鳴&KR0045;九州¶
　　為八扎御史作山水圖¶
岩隈松蘿交雨歇石燕舞客子重&KR0018;戴攀石行傴侣¶
山髙蒼翠凝蕭寺紺&KR0805;堵僧還白馬去此道竟千古¶
<pb:KR4d0520_SBCK_008-15b>¶
臨溪兩三士退食来喚渡看雲忘心期恍若坐天姥¶
明朝棄丹青我亦上天去¶
　　又¶
女媧眩五色天罅有誰&KR0024;星辰西北轉泰華立山柱¶
浮雲化甘澤众物各成務土厚草木蕃水落民居聚¶
秋深𨵿塞凉五榖苞實吐刈我山下田何妨老農圃¶
　　黒谷東路山¶
髙崗&KR0741;崔嵬白石落絶壑鳴泉咽古竇岩麓凈如削¶
&KR0225;想融化&KR0004;元氣下磅礴山靈托竒範株脉下連絡¶
大峰齊雲霄群嶠入雲脚朱䦨圍碧凡𨼆見仙人宅¶
良境不可&KR0018;行將理芒屩¶
<pb:KR4d0520_SBCK_008-16a>¶
　　臨清渡呈馬伯庸學士¶
山㢠岡巒低春色遍林莾涂行者誰子負笈臨清渡¶
草長&KR0302;路㬅荒榛夾萇椘逺逰將何之云㝷孔文舉¶
得非一鶚薦辱摻漁陽鼔昔晋祁大夫公明耀今古¶
為君用午狐親讎不猜阻黜&KR1406;在賢愚恩怨那&KR0085;数¶
此道久𡨜&KR0705;千載誰踵武¶
　　山阿¶
微雲拂林表日色在山阿中有求聘姿請為懐春&KR0084;商¶
扵老不起漢嗣將如何&KR0003;築傅巖像那知非夢訛¶
由来出処難貴在各不磨絜白事王室磊落無纎痾¶
尚愧斗筲人持以測海蠡&KR0335;侯婦子貇太史疑匪他¶
<pb:KR4d0520_SBCK_008-16b>¶
明&KR0530;既保身大節鐫嵯峨¶
　葺先人舊廬¶
先人昔処世行義如魯黔衰年當薄俗厯此憂患深¶
敝廬隔風雨髙&KR0084;忘古今&KR0188;食樂晨夕得殽良盍簮¶
牀頭置周易牖下莓苔侵臨文析疑義言論众𫠦欽¶
皇天不少假悲風起長林¶
窮棲豈擇木髙林羡鶯遷&KR0004;無榮名慕偶逐世累牽¶
蓬蒿遶屋後鳥雀羅庭前呼童置糗羮磁器&KR0147;具完¶
清風拂簾幙白日照前軒固窮難屈節守道樂自然¶
好惡自譽毀敬止終無愆¶
　　和柯敬仲愽士幽蘭詩¶
<pb:KR4d0520_SBCK_008-17a>¶
陽和遍岩谷猗蘭發&KR0004;芳幽姿不自媚随風忽飄香¶
寧辞雨露恩感此嵗月長&KR0133;随郎官握得上中書堂¶
不慚山澤姿髙貴比金張靈芝在宣室豈獨懐沅湘¶
　又¶
孤根托山阿奕葉&KR0335;清芳春花競紅紫未敢並幽香¶
攀縁上喬木不及絲&KR1347;長&KR0133;結君子心永焉貯髙堂¶
締彼金石交辞君羅綺張雅道出巖谷良時非楚湘¶
　晦巖詩贈僧了&KR0116;¶
古&KR0004;𣹢鴻濛群物本無象神鰲立四極岩穴𠋣山障¶
隂晦宣靈澤𡨕深注泉泱人非金石堅幻化那有相¶
名&KR0197;偶相因又作空花妄聊寫晦岩詩山僧無别想¶
<pb:KR4d0520_SBCK_008-17b>¶
　　　送諸葛子熈還江西¶
　晨起出林薄上有反哺烏烏飛低復止啄食當庭除¶
　返哺豈不艱念昔為童雏三年免懐抱膝下縫羅&KR0237;¶
　飄飄諸葛子来自長安都手打漢唐刻賣錢供母需¶
　未&KR0085;盡甘&KR0562;家貧聊待餔毋思情何切兒行猶在涂¶
　一朝萱堂慶三月煩𠋣廬我少失父母念此泪沾&KR0322;¶
　君㱕重回首白雲滿山隅¶
　　　冩懐¶
　江郷五月雨塺氣方欝隆軒窓面南開瀟洒吾廬中¶
　有志樂&KR0052;史無心較窮通&KR0339;彼名利涂交攻不相容¶
　家給知禮義非謂食萬鍾薄宦識衣冠非待禄位崇¶
<pb:KR4d0520_SBCK_008-18a>¶
南俗尚富貴此道非華風君看物候変嵗晏惟青松¶
　　感古¶
神聖古立極百王紹其傳天理自開朗人文互相宣¶
禮樂明教化淳風泝其源方言雖異聴南北同一天¶
親者固當厚賢者義𫠦先麟鳳在郊薮草木増觧妍¶
春花與秋實代謝何相延俯仰即今古神仙詎長年¶
　　和楊㢘夫縣尹逰山詩韻¶
青山𠋣天髙崖谷入晦𡨕虎豹踞九関無繇閉岩扃¶
企想賢&KR0530;士寥落如晨星寒風徤鳥翮暑雨吹魚腥¶
竹枝變韶舞羯皷如震霆黄流渾淳源浮塵滓滄溟¶
鳳去㡬千載蒼梧山更青¶
<pb:KR4d0520_SBCK_008-18b>¶
　　三愛詩¶
吾愛房與社秉國之綱維吾愛元魯山氷檗每自持¶
吾愛李謫仙豈特文與詩不奉宫内寵不受金閨覊¶
眼底汾陽王𫠦繫唐安危英材濟當世萬古聲光輝¶
古人不可見黙坐勞神思¶
　題王大令書裙圖¶
矌㢤王大令翰墨世無雙不通羊烏程忘年交小郎¶
小郎不知客髙居卧齋房客来亦不問徑造登欣牀¶
髙張白練裙落筆蛟龍&KR0750;情真識趣妙技癢知藝長¶
字絶勝黄絹機心詎䏻忘髙風&KR0684;千載圖畫久傳芳¶
　　寒食日偕俞元明過城西劉月心家¶
<pb:KR4d0520_SBCK_008-19a>¶
出郭有佳興相携過驛亭風烟多物色花桞半郊坰¶
廬并如棊布山溪列𦘕屏麥畦髙下綠竹𣗳淺深青¶
訪𨼆喜人靜叩扉聞篆馨相看青眼瘦深欵白雲扃¶
矮屋依荒塹横窓瞰小泾児童欣有客几席布中庭¶
握手論髙𦤺談玄試靜聴情真不納礼坐久即忘形¶
曉圃㘽&KR0188;菊山肴薦濁&KR0812;興懐成俛仰感舊歎飄零¶
笑語擯凡俗真誠見典刑獨慙&KR0084;叩角誰與附脩齡¶
𠋣石和衣冷臨流醉眼醒重来&KR0178;&KR0705;落揖别更丁寧¶
　　雨中奉&KR0009;張清夫提學四十韻¶
蚤識文章貴謀生世業儒三年不志榖四海獨乗驢¶
江左風流在中原道義俱逸人居草埜多士藹清都¶
<pb:KR4d0520_SBCK_008-19b>¶
寡合誠非介長吟秪自娱畫師丹臒古墨客&KR0083;田租¶
學苦人難識名髙蓺轉踈昻昻悲野鶴縮縮信轅駒¶
曽見鳥為鳳䏻飛䑕化鴽忘年惟阮籍逺汎似陶朱¶
自昔談雷義潜名哂范睢孤舟同𣻌䖏五&KR0083;定交書¶
髙誼期松栢庸材愧檪樗庭中聞鸑鷟原上得雝渠¶
春雨忻公座寒塘沈氏居山空北海字林逈郭熈圖¶
𢍆宻情逾淡言髙聴毎孤俄承憐短&KR0260;勉使曵長&KR0322;¶
學舘貟&KR0004;僃仙堦事　諸𨶕門虚象魏尺&KR0083;喚鴻臚¶
豈有焦黄鹿閑思洞腋烏空勞宻啓薦猶作伐山愚¶
　悼天無色飄零地一隅鼎湖攀不及薊闕意何殊㱕¶
路桒乾左幽情楚甸餘&KR0004;&KR0052;寶應縣再過晋公庐俛¶
<pb:KR4d0520_SBCK_008-20a>¶
仰英雄淚&KR0172;招慷慨徒大江流日月孤梗汎萍蕪劍¶
冷饞蛟避舟行海若驅丹心如可鑑黒首便當途¶
只謁三公府何曽駟馬車終憐市有虎豈為食無魚¶
志大情难偶徒行跡未汙于今&KR0084;雅道自古有康衢¶
至治符三代淳風播九區士當随義起貧不為嚢虚¶
磊磊心仍壮遲遲行且舒乍&KR0025;王太𫝊耻效漢相如¶
黄絹辞還好丹雞&KR0654;莫辜尺牋湏詗&KR0049;風雨飽&KR1052;魲¶
存復齋文集卷之八¶
